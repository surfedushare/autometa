[
    "De Kooktips \u2013 Homepage \u2013 Beginpagina",
    "Munt",
    "Munt",
    "Mentha Spp.",
    "Groene munt en (op de achtergrond) witte munt.",
    "Pepermunt",
    "Bruikbaar deel:",
    "Blad.",
    "Verkrijgbaar in:",
    "Sommige grote goed gesorteerde supermarkten en in speciaalzaken (zoek in natuurvoeding-, reform- en kruidenwinkels):",
    "Gedroogde munt en pepermuntblad (grof versnipperd, bedoeld voor thee).",
    "Zomers in tuincentra etc. :\u00a0Planten in pot.",
    "Toepassing (in, op of met):",
    "Koude soep \u2013 zuivel (yoghurt, verse kaas) \u2013 salades \u2013 garnering \u2013 gekoelde dranken \u2013 lamsvlees \u2013 vullingen \u2013 groenten (doperwten, worteltjes, courgette, komkommer, aubergine) \u2013 vruchtensalades \u2013 snoep ( pepermunt, kauwgum, vulling voor chocolade) \u2013 nagerechten \u2013 ijs.",
    "Specialiteiten:",
    "Engeland:\u00a0After-eight (snoep), muntsaus (wordt geserveerd bij lamsvlees).",
    "Info & Smaak",
    "Er zijn veel soorten\u00a0munt, met sterk verschillende soorten blad en verschillen in smaak. Ze bloeien allemaal met \u2013 op elkaar lijkende \u2013 piep kleine lila bloemetjes.",
    "De meeste muntsoorten zijn makkelijk\u00a0te herkennen aan de frisse muntgeur die vrij komt als er een blaadje van de plant afgeplukt en fijn gewreven wordt.",
    "De bekendste soort is de\u00a0pepermunt.\u00a0Deze muntsoort heeft een grote economische waarde omdat er pepermuntolie uit wordt gewonnen voor industrieel gebruik, onder meer als smaakmaker in snoep (zoals pepermuntjes en kauwgum) en dranken (zoals likeur).",
    "Pepermunt heeft\u00a0 \u2013 zoals de naam al zegt \u2013 een pittige, doordringende muntsmaak\u00a0en daardoor is het blad ervan (zowel droog als vers) bij uitstek geschikt voor muntthee.",
    "Als keukenkruid\u00a0 is pepermunt doorgaans niet de beste keus omdat de bladeren erg stug zijn, meestal wordt daarvoor de voorkeur gegeven aan\u00a0groene munt\u00a0of\u00a0kruizemunt. Beide hebben zachte gekroesde bladeren en een mildere muntsmaak dan pepermunt).",
    "Gebruik:",
    "Munt kan in warme en koude bereidingen toegepast worden. Gebruik munt bij voorkeur vers, door drogen verliest munt veel smaak.",
    "Vervanging:",
    "Munt is haast niet te vervangen. Soms bied muntessence uitkomst, soms verse basilicum (pas op het laatst aan een warme bereiding toevoegen).",
    "Plant:",
    "De hieronder beschreven muntsoorten zijn slechts een kleine selectie uit de vele soorten munt die er zijn. Gekozen is voor de bekendste en in Nederland en Belgi\u00eb inheemse soorten.",
    "Aanbevolen als keukenkruid:",
    "Groene munt\u00a0(M. Spicata)\u00a0heeft groene, eivormige, gekroesde, zachte, donzig behaarde bladeren en wordt 70 \u2013 90 centimeter hoog.\u00a0 Komt voor als onkruid in slootranden.",
    "Kruizemunt\u00a0(M. Spicata var. crispata): Een (cultuur)variant van groene munt.",
    "Andere muntsoorten:",
    "Watermunt\u00a0(M. aquatica)\u00a0heeft gladde, stugge, onbehaarde, puntige bladeren en groeit in ondiep water. Komt als onkruid in sloten voor.\u00a0Wordt 30 \u2013 40 centimeter hoog.",
    "Pepermunt\u00a0(M. piperita L.)\u00a0heeft stugge, gladde, onbehaarde, puntige bladeren. Het is een (meestal steriele) kruising tussen watermunt en groene munt die circa 40 centimeter hoog wordt. Pepermunt wordt op grote schaal gekweekt.",
    "Witte munt\u00a0(M. suaveolens) \u2013\u00a0\u00a0wordt ook wel bonte munt of ananasmunt genoemd \u2013 is een muntsoort, die uiterlijk sterk op groene munt lijkt, het enige verschil is de bladkleur. Het is een decoratieve muntsoort waarvan het meeste blad doorgaans bont is, maar aan sommige stengels van de plant zijn de bladeren zelfs helemaal wit.\u00a0Let op:\u00a0De smaak van deze muntsoort wordt meestal omschreven als \u2018een lichte ananassmaak\u2019, de muntsmaak ontbreekt vrijwel totaal.",
    "Tip:\u00a0Munt maakt ondergrondse uitlopers en kan in gunstige omstandigheden flink gaan woekeren. Plant munt in een ingegraven (oude plastic) emmer met een aantal flinke gaten in de bodem.",
    "Groeit in:",
    "Wereldwijd in gematigde en subtropische streken.",
    "Vermeerderen:\u00a0Zaaien, uitlopers, scheuren.",
    "Yam Chhetri",
    "Adblock\ndetector"
]