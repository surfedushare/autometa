[
    "Merchandising verhoogt je omzet",
    "Door een goede merchandising en het gepaste POS-materiaal te gerbuiken in je winkel, kan je je omzet enorm vlug vergroten. Een winkel moet als het ware communiceren met je klanten - hoe pak je dat aan ?",
    "MERCHANDISING",
    "Uw winkel communiceert",
    "Twee derden van de aankoopbeslissingen worden in de winkel zelf genomen, zo bleek uit onderzoek. In gemiddeld 66% van de gevallen beslist uw klant dus in uw shop zelf aan bepaalde aankoop te verrichten (of net niet). Slechts een derde van uw klanten heeft op voorhand een vaststaande beslissing genomen.\n\n\n\nMet andere woorden: twee op drie klanten kunt u in uw shop verleiden tot:",
    "extra aankopen (impulsaankopen),",
    "complementaire aankopen,",
    "het aankopen van grotere hoeveelheden.",
    "Hoe? Door uw shop optimaal te laten \u2018communiceren\u2019 met uw klant. We gaan ervan uit dat uw shop goed is ingericht en dat uw categorie\u00ebn en producten de plaats krijgen die ze verdienen. Nu moeten we ervoor zorgen dat uw klanten zich \u2018aangesproken\u2019 voelen.\n\n\n\nDat kunt u door enerzijds uw producten perfect aan de man te brengen of te \u2018merchandisen\u2019, anderzijds door uw winkelcommunicatie \u2013 uw \u2018Point-of-Sale-materiaal\u2019 \u2013 tot in de puntjes te verzorgen.",
    "De 10 merchandising regels",
    "\u2018Merchandising\u2019 is een verzamelnaam, die staat voor \u2018de manier waarop u uw producten presenteert en promoot\u2019. Het omvat dus zowel de manier waarop uw Snickers in het rek liggen, als de manier waarop de prijs is aangeduid, als de promotieacties die u ermee voert, als de manier waarop u de Snickers persoonlijk aanprijst.\n\n\n\nHet is bewezen dat merchandising een enorm effect heeft op de koper, zowel in negatieve als in positieve zin. Wat goed is gemerchandised, verkoopt veel beter; wat slecht is gemerchandised, verkoopt veel minder.",
    "Er zijn 10 algemene merchandisingregels",
    "Merchandising is een belangrijk gegeven die je klant door een bepaalde manier aanzet tot kopen, bovendien bepaald dit grotendeels de 'look' van je shop :",
    "Massa is kassa - een grote hoeveelheid van \u00e9\u00e9nzelfde product trekt aan.",
    "First In, First Out (FIFO) - hou rekening met de versheidsdata, de artikelen met de kortste dat moeten zich steeds vooraan/bovenaan het rek bevinden.",
    "Blokvorming - groepeer je producten per categorie, dat maakt het de klant gemakkelijker om iets terug te vinden.",
    "Minder is soms meer - beter veel stuks van een succesvol artikel te plaatsen, dan weinig artikelen van allerhande producten.",
    "Contrast - zorg voor afwisselende kleuren bij productpresentaties, dat maakt je shop aantrekkelijker.(bv.g\u00e9\u00e9n 3 geelkleurige, verschillende artikelen naast elkaar)",
    "Orde en netheid - is een basisvereiste in uw shop, de eerste indruk van je klant is namelijk de bekangrijkste.",
    "Prijs - vermeld een prijs bij \u00e9lk product, een klant zal namelijk moeilijker een artikel kopen als hij de prijs niet weet of ziet.",
    "Faced & fronted - plaats je artikelen steeds vooraan op de schappen met de merknaam naar voor, dan ziet je shop er professioneel uit.",
    "Voorraadbeheer - zorg voor een uitgekiend voorraadbeheer, dat ervoor zorgt dat er geen lege schappen zijn \u00e9n dat je geen of weinig vervallen artikelen hebt.",
    "Verandering - durf je assortiment geregeld aanpassen, slecht verkopende artikelen moeten plaatsmaken voor nieuwe of een andere/betere plaats krijgen.",
    "Ga eens na welke van deze tips jij goed opvolgt in je shop, probeer er zoveel mogelijk te introduceren en/of toe te passen.",
    "POS- materiaal",
    "Point-of-Sale materiaal, kortweg POS-materiaal, zijn alle communicatiedragers die de verkoop stimuleren in uw servicestation: van vlaggen en pumptoppers over banners en windmasters tot schapwobblers en folderdisplays. Deze materialen staan opgesteld langs de looproute van uw klant.",
    "Wilt u dat deze materialen echt \u2018spreken\u2019 tegen uw klanten, dan moet u:",
    "ervoor zorgen dat ze actueel zijn \u2013 verouderd POS-materiaal heeft een omgekeerd effect: het doet afbreuk aan het imago van uw shop.",
    "Vari\u00ebren: na 3 \u00e0 4 weken verliest POS- materiaal rond acties onherroepelijk zijn nut. Het verdwijnt in het decor van uw shop. U moet het dus minstens maandelijks verfrissen/verplaatsen/vernieuwen.",
    "Netjes presenteren: geschonden, vuil of gescheurd POS-materiaal heeft een omgekeerd effect: het geeft uw klant een negatieve indruk van uw shop!",
    "Optimaal plaatsen: zorg ervoor dar uw POS-materiaal op de juiste plaats staat langs de looproute van uw klant, dat het goed zichtbaar is en dat het niet stoort bij het binnen- en buiteblopen.",
    "Verstandig bestellen: opvallend POS-materiaal zorgt voor een hogere verkoop \u2013 zorg dus dat u meer besteld dan normaal.",
    "De manier waarop u uw producten presenteert en promoot, is in belangrijke mate bepalend voor wat uw klanten over uw shop denken!\n\n\n\n\n\n\n\n\n\u00a9 2007 - 2023 Pieter_all, het"
]