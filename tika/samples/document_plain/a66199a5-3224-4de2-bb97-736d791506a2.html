<html xmlns="http://www.w3.org/1999/xhtml">
<head>
<meta name="cp:revision" content="2" />
<meta name="extended-properties:AppVersion" content="16.0000" />
<meta name="http-connection:target-ip-address" content="20.56.8.62" />
<meta name="meta:paragraph-count" content="57" />
<meta name="meta:word-count" content="4449" />
<meta name="dc:creator" content="Penzes - Driessen, IJNJ (Ingrid)" />
<meta name="extended-properties:Company" content="Zuydhogeschool" />
<meta name="dcterms:created" content="2020-12-18T12:15:00Z" />
<meta name="meta:line-count" content="203" />
<meta name="dcterms:modified" content="2020-12-18T12:15:00Z" />
<meta name="http-connection:target-url" content="https://api.acc.surfsharekit.nl/api/v1/files/repoItemFiles/a66199a5-3224-4de2-bb97-736d791506a2" />
<meta name="meta:character-count" content="24475" />
<meta name="meta:character-count-with-spaces" content="28867" />
<meta name="Content-Length" content="0" />
<meta name="http-header:content-type" content="application/vnd.openxmlformats-officedocument.wordprocessingml.document" />
<meta name="Content-Type" content="application/vnd.openxmlformats-officedocument.wordprocessingml.document" />
<meta name="custom:ContentTypeId" content="0x01010046F34EA7EB4E00498FF495E12154AC4A" />
<meta name="http-header:status-code" content="200" />
<meta name="extended-properties:Application" content="Microsoft Office Word" />
<meta name="meta:last-author" content="Piovesan, CC (Christina)" />
<meta name="xmpTPg:NPages" content="14" />
<meta name="resourceName" content="/api/v1/files/repoItemFiles/a66199a5-3224-4de2-bb97-736d791506a2" />
<meta name="http-connection:num-redirects" content="1" />
<meta name="extended-properties:Template" content="Normal" />
<meta name="X-TIKA:Parsed-By" content="org.apache.tika.parser.DefaultParser" />
<meta name="X-TIKA:Parsed-By" content="org.apache.tika.parser.microsoft.ooxml.OOXMLParser" />
<meta name="extended-properties:DocSecurityString" content="None" />
<meta name="meta:page-count" content="14" />
<meta name="dc:publisher" content="Zuydhogeschool" />
<title></title>
</head>
<body><h1><a name="_GoBack" />CC BY 4.0</h1>
<h1 />
<h1><a name="_Toc8907706" />Studiehandleiding Leerlijn 1: C1.6 Onderzoekend vermogen 6</h1>
<h1 />
<h2><a name="_Toc8907707" /><a name="_Toc321739026" /><a name="_Toc321742226" /><a name="_Toc321743145" /><a name="_Toc479086926" />Inleiding</h2>
<p>Iedere HBO afgestudeerde professional dient ‘onderzoekend vermogen’ te hebben ontwikkeld, dus ook jij als vaktherapeut.</p>
<p>Onderzoekend vermogen bestaat uit drie onderdelen; 1) een kritische houding, 2) EBP </p>
<p>en 3) zelf kunnen verricht van (praktijkgericht) onderzoek (zie figuur 1). </p>
<p>Vorig jaar heb je reeds kennis en vaardigheden opgedaan in Leerlijn 1. Denk nog maar eens aan Leerlijn C1.2 waarin je kennis hebt opgedaan over EBP, Leerlijn C1.3 waarin je kennis hebt opgedaan over (praktijkgericht) onderzoek en Leerlijn C1.4 waarin je de EBP kennis hebt verbreed en toegepast in het zoeken en beoordelen van een onderzoeksartikel.</p>
<p>In deze, en de volgende, OP borduren we op deze kennis en vaardigheden voort en ga je de kennis die je hebt over praktijkgericht onderzoek toepassen in een kleinschalig kwalitatief (OP 6) en kwantitatief onderzoek (OP 7). </p>
<p />
<p />
<table><tbody><tr>	<td><p>Kritische houding<p>Onderzoekend vermogen</p>
</p>
</td></tr>
<tr>	<td><p>EBP</p>
</td></tr>
<tr>	<td><p>Onderzoek</p>
</td></tr>
</tbody></table>
<p />
<p>Figuur 1. <i>Onderdelen van onderzoekend vermogen</i></p>
<p />
<p />
<p>Dit betekent dat je tijdens de komende twee OP’s de benodigde kennis aangereikt krijgt en hiermee onder begeleiding kleinschalige onderzoeken gaat uitvoeren. </p>
<p />
<h2><a name="_Toc8907708" />Doel van de leerlijn</h2>
<p>Zoals je al in de algemene inleiding Fase 2 in OP 5 hebt kunnen lezen, ontwikkel je in iedere leerlijn kennis en vaardigheden die je nodig hebt voor het behalen van het niveau ‘stage bekwaam’ op het einde van dit jaar. In deze leerlijn, waarin je twee kleine onderzoeken gaat opzetten (één in OP 6 en één in OP 7), uitvoeren en aan anderen rapporteren, word je getoetst op de competenties uit het competentiegebieden Professionalisering. Je geeft antwoord op de vraag <i>op welke wijze en met welke frequentie of duur, een bepaald kunstzinnig element, te weten ‘vorm’, te herkennen is binnen vaktherapeutische werkvorm</i>. </p>
<p>Dat betekent dat je vooral werkt aan de competenties die in onderstaand overzicht zijn onderstreept. Maar ook competenties uit competentiegebied Organisatie zoals, samenwerken en ondernemen komen aan bod.</p>
<p />
<p> </p>
<table><tbody><tr>	<td><p><b>Competentiegebied:</b></p>
<p />
</td>	<td><p><b>Client</b></p>
</td>	<td><p><b>Organisatie</b></p>
</td>	<td><p><b>Professionalisering</b></p>
</td></tr>
<tr>	<td><p><b>Competenties: </b></p>
</td>	<td><p>1. Observeren en vaktherapeutisch diagnosticeren</p>
<p>2. Behandelen</p>
<p>3. Evalueren en rapporteren</p>
</td>	<td><p>4. Samenwerken</p>
<p>5. Communiceren</p>
<p>6. Ondernemen</p>
<p />
</td>	<td><p>7. Profileren en overdragen</p>
<p><u>8. Onderzoeken</u></p>
<p>9. Reflecteren en ontwikkelen</p>
</td></tr>
</tbody></table>
<p />
<p class="annotation_text" />
<p class="annotation_text" />
<p class="annotation_text" />
<p class="annotation_text" />
<p class="annotation_text" />
<p class="annotation_text">Het ontwikkelen van onderzoeksvaardigheden draagt bij aan de volgende periodedoelen die ook, samen met de periodedoelen van Leerlijn C1.7, getoetst worden:</p>
<p class="annotation_text" />
<p class="annotation_text" />
<table><tbody><tr>	<td><p class="annotation_text"><b>Competentiegebied</b></p>
</td>	<td><p class="annotation_text"><b>Periodedoel</b></p>
<p class="annotation_text"><b>De student:</b></p>
</td></tr>
<tr>	<td><p class="annotation_text" />
<p class="annotation_text"><b>Professionalisering</b></p>
<p class="annotation_text" />
</td></tr>
<tr>	<td><p />
<p class="annotation_text">8. Onderzoeken</p>
</td>	<td><p class="annotation_text">8.7  Past de principes van EBP toe in een aan de praktijk gerelateerde casus. </p>
</td></tr>
<tr>	<td><p class="annotation_text" />
</td>	<td><p />
<p class="annotation_text">8.8  Demonstreert een kritische houding.</p>
</td></tr>
<tr>	<td><p class="annotation_text" />
</td>	<td><p>8.9   Past kennis van praktijkgericht onderzoek toe in een eigen kleinschalig kwalitatief onderzoek.</p>
</td></tr>
</tbody></table>
<p />
<p>Dit betekent dat je op het einde van deze OP de volgende kennis, vaardigheden en houding hebt ontwikkeld:</p>
<p class="kleurrijke_lijst_-_accent_11">· vanuit een onderzoeksvraag een onderzoek starten; </p>
<p class="kleurrijke_lijst_-_accent_11">· literatuurstudie doen;</p>
<p class="kleurrijke_lijst_-_accent_11">· een sub-vraag opstellen;</p>
<p class="kleurrijke_lijst_-_accent_11">· begrippen definiëren;</p>
<p class="kleurrijke_lijst_-_accent_11">· een kwalitatieve onderzoekscyclus doorlopen; </p>
<p class="kleurrijke_lijst_-_accent_11">· efficiënt data verzamelen en prepareren; </p>
<p class="kleurrijke_lijst_-_accent_11">· data op een basale kwalitatieve manier analyseren;</p>
<p class="kleurrijke_lijst_-_accent_11">· resultaten beschrijven; </p>
<p class="kleurrijke_lijst_-_accent_11">· kwalitatieve resultaten interpreteren; </p>
<p class="kleurrijke_lijst_-_accent_11">· conclusies trekken;</p>
<p class="kleurrijke_lijst_-_accent_11">· het geheel presenteren aan medestudenten</p>
<p />
<p>Om deze doelen te behalen die je effectief samen te werken met je medestudenten, duidelijk en helder te rapporteren en een planning te maken, en reflecteren. </p>
<p />
<h2><a name="_Toc8907709" />Studiebelasting</h2>
<p>De studiebelasting van deze leerlijn bedraagt 3 EC, 84 SBU (zie tabel 3).</p>
<p />
<h2><a name="_Toc8907710" /><a name="_Toc321739031" /><a name="_Toc321742231" /><a name="_Toc321743150" /><a name="_Toc479086929" />Toetsing</h2>
<p>Schrijf je tijdig in voor deelname aan de toets. Dit geldt voor alle toetsen ongeacht de vorm van de toets. Je hoort op centrale wijze wanneer en hoe je dit dient te doen.</p>
<p />
<p>Om de 2 x 3 EC’s voor deze leerlijn te verkrijgen, moet je aan de volgende punten voldoen:</p>
<p><i>OP6:</i></p>
<p>1. Het document ‘productoverzicht’ moet worden ingeleverd en met een ‘voldaan’ worden beoordeeld (3 EC = 84 SBU)</p>
<p><i>OP7:</i></p>
<p>1. De onderzoekspresentatie is met een 6 beoordeeld (3 EC = 84 SBU)</p>
<p />
<p />
<p><u>Inhoud Toets:</u></p>
<p><i><u>OP6</u></i></p>
<p>Voor deze onderwijsperiode dien je een <u>klein kwalitatief onderzoek</u> uit te voeren. Een deel van de producten die daarbij worden gemaakt moeten in de goede volgorde in een digitaal document met de naam ‘productoverzicht’ worden verzameld en worden ingediend. Iedere student maakt een eigen map met een aantal gemeenschappelijke en een aantal individuele elementen. De criteria voor dit productoverzicht staan in bijlage 1 beschreven. De docent geeft feedback. Het productoverzicht wordt als bijlage toegevoegd aan de toets van OP 7. </p>
<p />
<p><i><u>OP7</u></i></p>
<p>Voor deze onderwijsperiode dienen jullie een aan de hoofdvraag gerelateerde sub-vraag op te stellen, een meetinstrument(je) te ontwikkelen en daarmee een <u>klein kwantitatief onderzoek uit te voeren</u>. Over dit hele proces, tot en met de interpretatie van de resultaten, geeft iedere subgroep een presentatie. De toets wordt door de inhoudsdeskundige beoordeeld, maar overige subgroepen (de toehoorders) geven op basis van dezelfde criteria een advies-beoordeling. </p>
<p />
<p>LET OP: Een van de criteria is dat de toetsen (‘productoverzicht’ en de presentatie) een literatuurlijst(je) bevatten volgens de APA-richtlijnen. Deze zijn te vinden op de site van de Bibliotheek (onder informatievaardigheden). </p>
<p class="body_Text_3" />
<p><u>Herkansing</u></p>
<p>Bij een ‘niet voldaan’ eindbeoordeling dient herkanst te worden volgens de geldende herkansingsregeling (OER). Dat wil zeggen dat in de eerste herkansingsweek (week 5 van de eerstvolgende OP) de mogelijkheid geboden wordt om de toets te herkansen.</p>
<h2 />
<h2><a name="_Toc8907711" />Werkwijze</h2>
<p />
<p>In deze leerlijn ga je vaktherapeutische interventies onderzoeken en daarmee antwoord proberen te vinden op de onderzoeksvraag: “<i>Op</i> <i>welke wijze en met welke frequentie of duur (of andere maat), is een bepaald kunstzinnig element, te weten ‘vorm’, te herkennen binnen  vaktherapeutische werkvorm</i>?”</p>
<p>In C1.6 ga je het eerste deel van deze vraag onderzoeken: <i>“Op welke wijze is ‘vorm’ te herkennen binnen een creatief therapeutische werkvorm?</i> </p>
<p>‘Vorm’ houdt voor ieder medium iets anders in: bij dans, muziek en drama kun je denken aan hoe en wanneer een stuk of een improvisatie begint en eindigt en hoe het zich daartussen in ontwikkeld. Bij drama kun je ook denken aan hoe hoge status en lage status verdeeld is en/of zich afwisselt. Bij muziek kun je te maken hebben met een vaste liedvorm, maar ook met een thema dat in een improvisatie door ontwikkeld wordt. Bij dans kun je te maken hebben met een choreografie of met een improvisatie waarin vaste stukjes choreografie zitten. Bij beeldend denk je bij vorm bijvoorbeeld aan ronde, metrische of grillige vormen, twee- of drie-dimensionaal. Dit zijn maar een paar voorbeelden. Om wat meer grip te krijgen op wat ‘vorm’ in je medium zoal kan zijn, ga je eerst literatuur bestuderen die per medium wordt aangeboden (<i>probleemverkenning</i>). Daarna ga je in mixed medium groepjes van min. 3 en max. 4 studenten in ieders medium werkvormen uitvoeren. Dit leg je op video vast (<i>dataverzameling</i>). Daarna maak je van deze data een transcriptie die je vervolgens gaat analyseren (<i>data-analyse</i>). Dat doe je op kwalitatieve wijze. Uiteindelijk ga je je transcriptie analyseren (<i>data-analyse</i>) wat leidt tot een codeboom en een korte beschrijving van samenhangende begrippen (<i>resultaten</i>).</p>
<p>In C1.7 ga je antwoord proberen te vinden op het deel van de vraag dat een kwantitatieve benadering verlangt: je gaat vorm elementen in je medium meten (de frequentie waarmee ze voorkomen, de duur ervan, de grootte er van etc.) Daartoe moet je eerst een sub-vraag formuleren die betrekking heeft op die vormelementen die je binnen je subgroep wilt gaan onderzoeken. Dit doe je allemaal in nieuwe subgroepjes van (min. 3 max. 4) studenten van je eigen medium en je maakt daarbij gebruik van de videodata die je al verzameld hebt. Eerst maak je samen een meetinstrumentje en daarmee ga je video’s scoren. De scores verwerken we in het dataverwerkingsprogramma SPSS en dan gaan we de resultaten berekenen.</p>
<p />
<p>Er zijn taken die je individueel doet, maar er zijn ook taken die je in je subgroep doet (o.a. het aanbieden en uitvoeren van de werkvormen). Daarvoor moet je een planning maken.</p>
<p>Een planning maken is een belangrijke taak aan het begin van de leerlijn. Je maakt een planning wie, wanneer en waar zijn werkvorm aanbiedt, zodat alle personen tijdig goed geïnformeerd zijn. Je zult merken dat je nog niet alles kunt overzien en zult dus waarschijnlijk je planning gaandeweg wat zult bijstellen. Maar vanaf het begin helpt de planning je om het doorlopen van de leerlijn realistisch te houden en gelijkelijk te verdelen over de weken waardoor stress op het eind zoveel mogelijk wordt voorkomen. De planning is een onderdeel van de toets (zie bijlage).</p>
<p> </p>
<p><u>Ondersteuning:</u></p>
<p>Een hulpmiddel in deze leerlijn is Moodle. Hierop staat natuurlijk de modulehandleiding. Nieuw is dat je gebruik gaat maken van de discussieruimte in Moodle. Hierop gaat iedereen zijn/haar tussentijdse producten plaatsen en ga je (binnen je subgroep) op elkaars producten feedback geven. Dit vormt grotendeels de inhoud van de OT’s. </p>
<p>De volgende producten dien je te gaan posten gedurende de module: planning, kwalitatieve analyses, kwantitatieve onderzoeksvraag, kwantitatieve data en analyses (volgens SPSS), de Power Point of Prezi die je subgroep gebruikt voor de presentatie. Ook vragen kun je stellen in de discussieruimte, zodat je medestudenten deze kunnen (proberen te) beantwoorden. Als de vraag niet voldoende verduidelijkt wordt, kan deze alsnog gesteld worden aan de inhoudsdeskundige of tutor (o.a. in een HC).</p>
<p>Zorg dat je per subgroep een herkenbare discussielijn aanmaakt een geef deze een naam die je goed kunt herleiden (b.v. alle afgekorte namen van je subgroep). </p>
<p>De inhoudsdeskundige en tutor houden zijdelings de voortgang van de verschillende groepjes in de gaten via Moodle.</p>
<p>Het voordeel van deze manier van werken is dat iedereen inzicht heeft in elkaars producten (je kunt ook de producten van andere subgroepen inzien) zodat je met en van elkaar kunt leren, je elkaar advies kunt vragen en geven en dat de inhoudsdeskundige/tutor kunnen volgen waar jullie studenten mee bezig zijn en desnoods tussentijds kunnen bijsturen.</p>
<p />
<p>De taken in deze leerlijn volgen de onderzoekcyclus zoals je deze vorig jaar hebt leren kennen in C1.3. Omdat de vaardigheden volledig nieuw zijn, zijn in het overzicht van de lessen enkele <i>concrete instructies en aandachtspunten</i> opgenomen om de taken goed te kunnen uitvoeren.</p>
<p />
<p><b>Taak 1:</b> <b>de probleemgebiedverkenning</b> </p>
<p>De lessen C1.6.1 t/m 1.6.5 staan in het teken van de probleemgebiedverkenning. In de verschillende lessen staat het verkennen van kwalitatief onderzoek naar het thema ‘vorm’ centraal. Bereid de lessen goed voor en maak een samenvatting betreffende je kennis van kwalitatief onderzoek en het onderzoeksthema ‘vorm’. Tevens heb je op het einde van deze taak een subgroep gevormd en hiermee een duidelijke planning van de mediumactiviteiten voor je data-verzameling gemaakt.</p>
<p />
<p>Relevante literatuur in deze taak:</p>
<p class="list_Paragraph">· Blz. 29 -31 uit: Verhoeven, N. (2011) Wat is onderzoek? <i>Praktijkboek methoden en technieken voor het hoger onderwijs. Vierde druk</i>. Den Haag: Boom Lemma Uitgevers.</p>
<p class="list_Paragraph">· Blz. 15-38 uit: Baarda, B., Bakker, E., Fischer, T., Julsing, M., de Goede, N., Peters, V. &amp; van der Velden, T. (2018) <i>Basisboek Kwalitatief Onderzoeken. Handleiding voor het opzetten en uitvoeren van kwalitatief onderzoek. Vierde druk</i>. Groningen/Houten: Noordhoff Uitgevers.</p>
<p><b>Taak 2: formuleren van een subvraag en dataverzameling</b></p>
<p>De lessen C1.6.6 t/m C1.6.10 staan in het teken van dataverzameling en de wijze waarop je dit methodologisch verantwoord doet, zodat het voldoet aan kwaliteitscriteria van kwalitatief onderzoek. Op het einde van deze taak heb je aan de hand van een zelf geformuleerde medium-specifieke subvraag data verzameld en op video vastgelegd. Ieder lid van de subgroep heeft dus eigen data en een selectie van 10 minuten videomateriaal gemaakt.</p>
<p />
<p>Relevante literatuur in deze taak:</p>
<p class="kleurrijke_lijst_-_accent_11">· blz. 86-96 uit: Baarda, B., Bakker, E., Fischer, T., Julsing, M., de Goede, N., Peters, V. &amp; van der Velden, T. (2018) <i>Basisboek Kwalitatief Onderzoeken. Handleiding voor het opzetten en uitvoeren van kwalitatief onderzoek. Vierde druk</i>. Groningen/Houten: Noordhoff Uitgevers</p>
<p class="kleurrijke_lijst_-_accent_11">· paragraaf 4.2 uit: Kuiper, C., Verhoef, J., &amp; Cox, K. (2012). <i>Evidence-based practice voor paramedici (</i>3e druk). Den Haag: Boom.</p>
<p class="kleurrijke_lijst_-_accent_11">· blz. 35 t/m 41 en blz. 128 t/m 133 uit: Smeijsters, H. (1997) <i>Multiple perspectives. A guide to qualitative research in music therapy.</i> Gilsum: Barcelona Publishers.</p>
<p />
<p><b>Taak 3: data-analyse</b></p>
<p>De lessen C1.6.11 t/m C1.6.17 staan in het teken van data-analyse in kwalitatief onderzoek. Je leert in de verschillende lessen de verzamelde data uit taak 2 te analyseren volgens de principes van kwalitatief onderzoek. Op het einde van deze taak heb je de data geprepareerd d.m.v. transcriptie en geanalyseerd.</p>
<p />
<p>Relevante literatuur in deze taak:</p>
<p class="kleurrijke_lijst_-_accent_11">· Blz. 244 en 246 uit: Baarda, B., Bakker, E., Fischer, T., Julsing, M., de Goede, N., Peters, V. &amp; van der Velden, T. (2018) <i>Basisboek Kwalitatief Onderzoeken. Handleiding voor het opzetten en uitvoeren van kwalitatief onderzoek. Vierde druk</i>. Groningen/Houten: Noordhoff Uitgevers.</p>
<p class="kleurrijke_lijst_-_accent_11">· Blz. 55 t/m 66 uit: Smeijsters, H. (1997). <i>Multiple perspectives. A guide to qualitative research in music therapy</i>. Gilsum: Barcelona Publishers.</p>
<p class="kleurrijke_lijst_-_accent_11">· Blz. 129 t/m 136 van hoofdstuk 7 uit: Verhoef, N. (2013). <i>Onderzoeken doe je zo! (</i>2e druk). Den Haag: Boom Lemma uitgevers</p>
<p />
<p><b>Taak 4: rapporteren</b></p>
<p>Vanaf C1.6.17 staan de lessen in het teken van rapporteren. Het voorbereiden van (dit deel van) de toets is hierbij een onderdeel. </p>
<p />
<h2><a name="_Toc8907712" />Overzicht </h2>
<table><tbody><tr>	<td><p><b>Code</b></p>
</td>	<td><p><b>Titel</b></p>
</td>	<td><p><b>SBU</b></p>
</td>	<td><p><b>Werkvorm</b></p>
</td></tr>
<tr>	<td><p><b>Week 1: Taak 1 Probleemgebiedverkenning</b></p>
</td></tr>
<tr>	<td><p><a name="_Hlk514942730" />C1.6.1</p>
<p />
</td>	<td><p>Voorbereiding hoorcollege</p>
<p />
</td>	<td><p>2</p>
<p />
</td>	<td><p>ZW: IN</p>
<p />
</td></tr>
<tr>	<td><p>C1.6.2</p>
</td>	<td><p>Openingscollege</p>
</td>	<td><p>1</p>
</td>	<td><p>HC</p>
</td></tr>
<tr>	<td><p>C1.6.3</p>
</td>	<td><p>(Aangereikte) medium literatuur over ‘vorm’ lezen</p>
</td>	<td><p>4</p>
</td>	<td><p>ZW: IN</p>
</td></tr>
<tr>	<td><p>C1.6.4</p>
</td>	<td><p>Planning maken voor de uitvoering van mediumactiviteiten in je subgroep</p>
<p><i>Deze hele module (C1.6) werk je in één subgroep. De subgroep ga je in dit OT vormen. Een subgroep bestaat uit min.3 max. 4 studenten van zoveel mogelijk verschillende media (dit laatste is van belang voor de kwaliteit van de te verzamelen data).</i></p>
<p />
<p><i>Plan de mediumactiviteiten waarmee je de data gaat verzamelen. Iedere student gaat één activiteit van 30 min aanbieden aan de overige leden van je subgroep. De data moeten in week 5 van deze OP verzameld zijn, want dan ga je er verder mee aan de slag. Bedenk je ook of je een mediumlokaal nodig hebt én dat je een videorecorder ter beschikking moet hebben.</i></p>
<p />
<p><i>In het rooster zijn er blokken opgenomen om de mediumactiviteiten uit te voeren in een mediumlokaal. Stem wel onderling én in samenspraak met de andere mix-mediagroep af wie wanneer zijn/haar activiteit uitvoert. Je hebt per student maar max. 45 min werktijd in het mediumlokaal. Dit is inclusief instaleren van camera’s, instructie en werken. </i></p>
<p class="list_Paragraph" />
</td>	<td><p>1</p>
</td>	<td><p>OT</p>
<p>mixmedia</p>
<p />
</td></tr>
<tr>	<td><p>Week 2</p>
</td></tr>
<tr>	<td><p>C1.6.5a</p>
<p />
</td>	<td><p>Aangereikte medium literatuur lezen + samenvatten </p>
<p class="kleurrijke_lijst_-_accent_11" />
<p class="kleurrijke_lijst_-_accent_11"><i>Maak een samenvatting van de medium literatuur en medium les over vorm.</i></p>
<p class="kleurrijke_lijst_-_accent_11"><i>Maak een apart lijstje met de literatuur die je gelezen hebt. Denk daarbij aan APA!</i></p>
<p />
</td>	<td><p>5 </p>
<p />
</td>	<td><p>ZW: IN </p>
<p />
</td></tr>
<tr>	<td><p>C1.6.5b</p>
</td>	<td><p>Literatuur dataverzameling lezen</p>
<p />
</td>	<td><p>5 </p>
<p />
</td>	<td><p>ZW: IN</p>
<p />
</td></tr>
<tr>	<td><p><b>Week 3: Taak 2: Formuleren van een subvraag en dataverzameling</b></p>
</td></tr>
<tr>	<td><p>C1.6.6</p>
<p />
</td>	<td><p>Hoorcollege over opstellen van onderzoeksvraag + dataverzameling + datapreparatie + kwaliteitscriteria</p>
<p />
</td>	<td><p>1</p>
<p />
</td>	<td><p>HC</p>
</td></tr>
<tr>	<td><p>C1.6.7 </p>
</td>	<td><p>Bedenk een medium-gerelateerde sub-vraag</p>
<p>Kies een medium activiteit en beschrijf deze in een dataverzamelingsplan</p>
<p />
<p class="kleurrijke_lijst_-_accent_11"><i>De hoofdvraag voor dit onderzoek verlangt nu een medium-specifieke sub-vraag. Stel (individueel) deze sub-vraag op. </i></p>
<p class="kleurrijke_lijst_-_accent_11"><i>Het vorig jaar heb je ter voorbereiding op je stage mixed-media werkvormen aangeboden. Kies daar een werkvorm uit die goed gegaan is en beschrijf deze werkvorm Deze werkvorm ga je aanbieden om je data mee te verzamelen.</i></p>
<p class="kleurrijke_lijst_-_accent_11"><i>Hoe denk je het uitvoeren van deze werkvorm op video te kunnen vastleggen? Wat heb je daarvoor nodig, hoe moet de camera opgesteld zijn? Heb je een camera gereserveerd?</i></p>
<p><i>Verzamel de nieuwe sub-vraag, de gekozen mixed-media werkvorm en de planning voor het aanbieden van de werkactiviteit met je werkvorm (waar en wanneer). Voeg alles samen in een document ‘dataverzameling’.</i></p>
<p />
</td>	<td><p>3</p>
<p />
</td>	<td><p>ZW: IN</p>
</td></tr>
<tr>	<td><p>C1.6.8 </p>
</td>	<td><p>Bespreek je dataverzamelingsplan</p>
<p />
<p><i>Post ter voorbereiding je dataverzamelingsplan, dat je in C1.6.7 hebt gemaakt, op Moodle en lees het plan van je subgroep leden.</i></p>
<p><i>Neem je dataverzamelingsplan mee naar het OT.</i></p>
<p><i>Bespreek in het OT elkaars dataverzamelingsplan. Houdt daarbij de volgend punten in de gaten:</i></p>
<p class="kleurrijke_lijst_-_accent_11">1. <i>Is de planning realistisch?</i></p>
<p class="kleurrijke_lijst_-_accent_11">2. <i>Kom je aan de kwaliteitscriteria ‘transferability’ en ‘authenticity’  tegemoet? </i></p>
<p class="kleurrijke_lijst_-_accent_11">3. <i>Van welke technieken maak je daarbij gebruik (hóe kom je aan die criteria tegemoet)?</i></p>
<p />
</td>	<td><p>3</p>
</td>	<td><p>OT</p>
<p>mixmedia</p>
<p />
</td></tr>
<tr>	<td><p>C1.6.9</p>
</td>	<td><p>Stel je plan bij op basis van de feedback</p>
<p />
</td>	<td><p>3</p>
</td>	<td><p>ZW:IN</p>
</td></tr>
<tr>	<td><p>Week 4</p>
</td></tr>
<tr>	<td><p>C1.6.10a</p>
</td>	<td><p>Verzamel je data (voer de mediumactiviteiten uit)</p>
<p />
<p class="kleurrijke_lijst_-_accent_11">1. <i>Zorg dat je subgroep-leden duidelijk weten waar ze wanneer en hoe laat moeten zijn om samen met jou de mediumactiviteit (de door jou gekozen werkvorm) uit te voeren.</i></p>
<p class="kleurrijke_lijst_-_accent_11">2. <i>Voor je werkvorm uit en neem deze op, op video zoals je dat bedacht had.</i></p>
<p class="kleurrijke_lijst_-_accent_11">3. <i>Voer de activiteiten van je mede-subgroep-leden uit.</i></p>
<p class="kleurrijke_lijst_-_accent_11" />
</td>	<td><p>8</p>
<p />
</td>	<td><p>WC (zonder begeleider en 45 min per student)</p>
<p />
</td></tr>
<tr>	<td><p>C1.6.10b</p>
</td>	<td><p>Check of de data bruikbaar zijn, selecteer en prepareer</p>
<p />
<p><i>Check of de data (je video-opname) bruikbaar zijn (zo niet, dan moet de activiteit opnieuw uitgevoerd en opgenomen). Selecteer 10 minuten van de video waarin het aspect ‘vorm’ goed is waar te nemen. De video kun je bewerken door je de selectie er apart uit te knippen (bij de AVdienst kunnen ze je laten zien hoe dat moet). De 10 minuten moeten representatief zijn en iets over ‘vorm’ laten zien (en horen). </i></p>
<p />
</td>	<td><p>2</p>
</td>	<td><p>ZW:IN</p>
</td></tr>
<tr>	<td><p>C1.6.10c</p>
</td>	<td><p>Beschrijf en onderbouw waarom je welke data hebt geselecteerd en geprepareerd</p>
<p><i>Beschrijf hoe je de data hebt geprepareerd en op basis van welke criteria (redenen) je de selectie hebt gemaakt. Voeg deze beschrijving toe aan het dataverzamelingsplan. Het plan bestaat uit max. 1000 woorden.</i></p>
<p />
</td>	<td><p>1</p>
</td>	<td><p>ZW:IN</p>
</td></tr>
<tr>	<td><p><b>Week 5: Taak 3: Data-analyse</b></p>
</td></tr>
<tr>	<td><p>C1.6.11</p>
<p />
</td>	<td><p>Hoorcollege transcriptie + kwalitatieve analyse</p>
<p />
</td>	<td><p>1</p>
<p />
</td>	<td><p>HC</p>
</td></tr>
<tr>	<td><p>C1.6.12</p>
<p />
</td>	<td><p>Lees literatuur m.b.t. transcriberen en analyseren</p>
</td>	<td><p>3</p>
<p />
</td>	<td><p>ZW:IN</p>
</td></tr>
<tr>	<td><p>C1.6.13 </p>
<p />
</td>	<td><p>Bespreek in je subgroep hoe je de geprepareerde data gaat transcriberen en analyseren</p>
<p />
</td>	<td><p>1</p>
<p />
</td>	<td><p>OT</p>
<p>mixmedia</p>
</td></tr>
<tr>	<td><p>C1.6.14</p>
</td>	<td><p>Maak een transcriptie</p>
</td>	<td><p>6</p>
</td>	<td><p>ZW:IN</p>
</td></tr>
<tr>	<td><p>Week 6</p>
</td>	<td><p />
</td>	<td><p />
</td>	<td><p />
</td></tr>
<tr>	<td><p>C1.6.15</p>
<p />
</td>	<td><p>Begin met analyseren van de transcriptie</p>
<p />
<p><i>Begin met het analyseren van de uiteindelijke data (je transcriptie).</i></p>
<p class="list_Paragraph">· <i>Volg daarvoor de instructie over stap 1 en 2 van de kwalitatieve analyse in hoofdstuk 7 uit: Verhoef, N. (2013). Onderzoeken doe je zo! (2e druk). Den Haag: Boom Lemma uitgevers.</i></p>
<p class="list_Paragraph">· <i>Wanneer je transcriptie niet duidelijk is of wellicht niet volledig, bekijk je de videoselectie nog eens. Dit voorkomt dat je dingen vertekent, ‘erbij verzint’ of je analyse baseert op onvolledig data. Deze techniek heet ‘repeated analyses’. Het draagt bij aan de ‘confirmability’.</i></p>
<p class="list_Paragraph">· <i>Als je je analyse zover af hebt (t/m stap 2), post je hem op Moodle zodat de leden van je subgroep hem kunnen lezen.</i></p>
<p />
</td>	<td><p>2</p>
<p />
</td>	<td><p>ZW:IN</p>
</td></tr>
<tr>	<td><p><a name="_Hlk514941699" />C1.6.16a</p>
<p />
</td>	<td><p>Bespreek je eerste analyse</p>
<p />
<p><i>Je hebt nu een begin gemaakt met je analyse: je hebt de tekst van je transcriptie uiteengerafeld in fragmenten die je hebt samengevat met een begrip (of een heel korte beschrijving). I. Om te kijken of je subgroep zich herkent in je analyse, maar ook om II. te kijken of je op de goede weg zit (bv. pak je het handig aan of doe je het niet te summier, te eenzijdig?), ga je elkaars analyses lezen. Tijdens het OT wissel je je opmerkingen en kritiek uit.</i></p>
<p />
<p><i>Lees ter voorbereiding elkaars analyses kritisch.</i></p>
<p><i>Je stelt je daarbij de vraag: herken ik deze begrippen, kan ik herleiden waar ze vandaan komen? Je hebt immers meegedaan aan de werkvormen en daardoor ook ervaring opgedaan met ‘vorm’ tijdens de activiteiten van de andere media. Hier gaat het om het criterium ‘credibility’. Maak aantekeningen wanneer je je niet herkent in bepaalde begrippen of als er onduidelijke begrippen zijn.</i></p>
<p />
<p><i>Bespreek elkaars analyses tijdens het OT aan de hand van je aantekeningen. Met vragen kun je terecht bij je tutor.</i></p>
<p class="kleurrijke_lijst_-_accent_11">I. <i>Vergelijk elkaars analyses op m.b.t. inhoud. Het gaat dan om de ‘credibility’.</i></p>
<p class="kleurrijke_lijst_-_accent_11">II. <i>Vergelijk elkaars analyses m.b.t. de aanpak van het analyseren. Wees kritisch naar elkaars aanpak: Is het duidelijk hoe er geanalyseerd is? Herken je misschien een ‘bias’? Hoe wordt de subjectiviteit gecontroleerd? Dit heeft allemaal te maken met ‘confirmability’.</i></p>
<p />
</td>	<td><p>2</p>
</td>	<td><p>OT</p>
<p>mixmedia</p>
</td></tr>
<tr>	<td><p>C1.6.16b</p>
<p />
</td>	<td><p>Neem de feedback mee in de verdere analyse en orden de resultaten.</p>
<p />
<p class="kleurrijke_lijst_-_accent_11"><i>Verwerk de feedback.</i></p>
<p class="kleurrijke_lijst_-_accent_11"><i>Maak je analyse af volgens stap 3 t/m 5 van de kwalitatieve analyse in hoofdstuk 7 uit: Verhoef, N. (2013). Onderzoeken doe je zo! (2e druk). Den Haag: Boom Lemma uitgevers. Stap 6 volgt in C1.6.17 en C1.6.18a</i></p>
<p />
</td>	<td><p>7</p>
</td>	<td><p>ZW:IN</p>
</td></tr>
<tr>	<td><p>Week 7</p>
</td></tr>
<tr>	<td><p>C1.6.17a</p>
<p />
<p />
</td>	<td><p>Lees de resultaten van je subgroep-leden</p>
<p />
<p class="kleurrijke_lijst_-_accent_11">· <i>Post je eigen analyse op Moodle </i></p>
<p class="kleurrijke_lijst_-_accent_11">· <i>Lees de analyses van de andere leden van je subgroep.</i></p>
<p />
</td>	<td><p>5</p>
<p />
</td>	<td><p>ZW:IN</p>
<p />
</td></tr>
<tr>	<td><p>C1.6.17b</p>
<p />
</td>	<td><p>Maak een categorisatie van medium specifieke resultaten en niet-medium specifieke resultaten</p>
<p />
<p class="kleurrijke_lijst_-_accent_11"><i>Als je de codebomen van je subgroep gelezen hebt ga je kijken welke begrippen er ook in jouw codeboom voorkomen. Van deze begrippen maak je een nieuwe categorie aan je codeboom.</i></p>
<p class="kleurrijke_lijst_-_accent_11"><i>Het kan zijn dat je begrippen in andermans codeboom niet begrijpt, of dat je vermoedt dat ze overeenkomen met jouw eigen begrippen, maar dat ze een ander woord hebben gebruikt. Of er zijn begrippen die de andere media misschien wel gemeen hebben maar die je zelf niet in je codeboom hebt. Maak daarvan aantekening voor het SUB. </i></p>
<p />
</td>	<td><p>5</p>
</td>	<td><p>ZW:IN</p>
</td></tr>
<tr>	<td><p>C1.6.17c</p>
</td>	<td><p>Bespreek codeboom + nieuwe categorie in je subgroep</p>
<p />
<p class="kleurrijke_lijst_-_accent_11"><i>Als laatste onderdeel van je analyse ga je nu in je subgroep ieders nieuwe categorie van overstijgende begrippen met elkaar vergelijken. Je stelt vragen over begrippen die niet duidelijk waren of waarvan je vermoed dat je misschien hetzelfde bedoelt, maar het anders noemt. Je stelt ter discussie welke begrippen bepaalde media gemeen hebben, maar andere weer niet. Over welke begrippen kun je het in je subgroep nu echt eens worden, m.a.w. over welke begrippen die overkoepelende kenmerken van ‘vorm’ beschrijven, kun je consensus bereiken? Maak hiervan in je subgroep een nieuwe consensus gebaseerde categorie. Denk ook na over hoed die begrippen in deze categorie samenhangen.</i></p>
<p />
</td>	<td><p>3</p>
</td>	<td><p>ZW:SUB</p>
</td></tr>
<tr>	<td><p><b>Week 8: Taak 4: Rapporteren</b></p>
</td></tr>
<tr>	<td><p>C1.6.18a</p>
<p />
<p />
<p />
<p />
</td>	<td><p>- Maak een definitieve codeboom met medium specifieke en medium overstijgende resultaten </p>
<p>- Maak een tekst over de samenhang binnen de categorie medium overstijgende begrippen.</p>
<p />
<p><i>Nu ben je toe aan het opstellen van je resultaten. De codeboom met de definitieve categorie van medium specifieke kenmerken van ‘vorm’ had je al. Eventuele opmerkingen of nieuwe inzichten kun je daar nog in verwerken. </i></p>
<p><i>De definitieve ‘consensus gebaseerd' categorie van medium overstijgende kenmerken kun je nu ook in je codeboom verwerken. In je subgroep heb je al nagedacht over hoe de begrippen in deze medium overschrijdende categorie samenhangen. Schrijf nu met je subgroep een (korte) tekst over de begrippen in deze categorie samenhangen. </i></p>
<p><i>De codeboom met de categorieën ‘medium specifieke kenmerken’ en ‘medium overschrijdende kenmerken’ van ‘vorm’ en de beschrijving van de samenhang binnen deze laatste categorie, is het resultaat van je kwalitatieve onderzoek.</i></p>
<p />
<p class="list_Paragraph">1. <i>Na de laatste bijeenkomst met je subgroep heb wellicht nog nieuwe inzichten verkregen m.b.t. medium specifieke kenmerken. Verwerk deze in je codeboom tot een definitieve categorie ‘medium specifieke kenmerken van ‘vorm’.</i></p>
<p class="list_Paragraph">2. <i>Voeg de gezamenlijk gevormde categorie ‘medium overschrijdende kenmerken’ (die is dus voor ieder lid van je subgroep hetzelfde) toe aan de definitieve codeboom.</i></p>
<p class="list_Paragraph">3. <i>Schrijf met je subgroep een tekst van max. 500 woorden tekst over de samenhang tussen de begrippen van de categorie ‘medium overschrijdende kenmerken’ (deze is dus ook voor ieder van de subgroep hetzelfde).  </i></p>
<p />
</td>	<td><p>3</p>
<p />
<p>4</p>
</td>	<td><p>ZW: IN</p>
<p />
<p>ZW: SUB </p>
</td></tr>
<tr>	<td><p>C1.6.18b</p>
<p />
</td>	<td><p>Toetstaak: maak een digitaal document met de producten in de goede volgorde</p>
<p />
</td>	<td><p>3</p>
</td>	<td><p>ZW: SUB</p>
</td></tr>
<tr>	<td><p>Week 9</p>
</td></tr>
<tr>	<td><p>C1.6.19</p>
</td>	<td><p>Dien het productoverzicht in bij je docent via Moodle</p>
</td>	<td><p />
</td>	<td><p />
</td></tr>
<tr>	<td><p>Week 10</p>
</td></tr>
<tr>	<td><p />
</td>	<td><p />
</td>	<td><p />
</td>	<td><p />
</td></tr>
</tbody></table>
<p />
<p />
<p />
<h2><a name="_Toc8907713" />Aanbevolen literatuur</h2>
<p>De <u>basisboeken </u>die in deze leerlijn gebruikt worden zijn:</p>
<p />
<p>Baarda en de Goede (2018) <i>Basisboek Methoden en Technieken. Handleiding voor het opzetten </i></p>
<p><i>en uitvoeren van onderzoek. Derde herziene druk</i>. Groningen: Noordhoff.</p>
<p>Verhoeven, N. (2011) Wat is onderzoek? <i>Praktijkboek methoden en technieken voor het hoger </i></p>
<p><i>onderwijs. Vierde druk.</i> Den Haag: Boom Lemma Uitgevers. </p>
<p />
<p><u>Verplichte aanvullende literatuur</u>, waarvan tijdens deze leerlijn gebruikt gemaakt wordt:</p>
<p />
<p>Baarda, B., Bakker, E., Fischer, T., Julsing, M., de Goede, N., Peters, V. &amp; van der Velden, T. </p>
<p>(2018). <i>Basisboek Kwalitatief Onderzoeken. Handleiding voor het opzetten en uitvoeren van kwalitatief onderzoek. Vierde druk</i>. Groningen/Houten: Noordhoff Uitgevers.</p>
<p>Beurskens, S., van Peppen, R., Stutterheim, E., Swinkels, R. &amp; Wittink, H. (2008). <i>Meten in de </i></p>
<p><i>praktijk. Stappenplan voor het gebruik van meetinstrumenten in de gezondheidszorg</i>. Houten: Bohn Stafleu van Loghum. </p>
<p>Drenth, P. &amp; Sijtsma, K. (2006). <i>Testtheorie. Inleiding in de theorie van de psychologische test en 	zijn toepassingen.</i> Houten: Bohn Stafleu van Logum.</p>
<p>Kuiper, C., Verhoef, J., &amp; Cox, K. (2012). <i>Evidence-based practice voor paramedici (</i>3e druk). Den 	</p>
<p>Haag: Boom.</p>
<p>Smeijsters, H. (1997). <i>Multiple perspectives. A guide to qualitative research in music therapy.</i> </p>
<p>Gilsum: Barcelona Publishers.</p>
<p>Verhoef, N. (2013). <i>Onderzoeken doe je zo! (</i>2e druk). Den Haag: Boom Lemma uitgevers.</p>
<p />
<p><u>Medium literatuur over ‘vorm’</u></p>
<p />
<p><b>Beeldend:</b></p>
<p><b>In de kast bij de vakgroep:</b></p>
<p>Beljon, J.J. (1987). <i>Ogen open. Grondbeginselen van vormgeving.</i> Amsterdam: Singel Uitgevers.</p>
<p />
<p><b>Drama:</b></p>
<p>Hoofdstukken ‘Status’ en ‘Spontaniteit’ uit: Johnstone, K. (1990). <i>Impro: improvisatie en theater</i> (vert. P.van Tongeren).<i> </i>Amsterdam: International Theatre &amp; Film Books. <i>(</i>Oorspr. <i>Impro: improvisation and the theatre. </i>London: Faber.)</p>
<p>Vos, E. (2005). <i>De hele wereld is toneel: tekst, beweging, improvisatie. </i>Amsterdam: Theater </p>
<p>Instituut Nederland. </p>
<p> </p>
<p><b>Muziek:</b></p>
<p>Hegi, F. (1998) <i>Übergänge zwisschen Sprache und Musik</i>. Paderborn: Junfermann Verlag. te down loaden via <a href="http://www.fritz-hegi.ch/_downloads/Hegi_Uebergaenge_Acrobat5.pdf">http://www.fritz-hegi.ch/_downloads/Hegi_Uebergaenge_Acrobat5.pdf</a></p>
<p>Kamp, van de, M.T.A (2015) <i>Vormgevingselementen</i> via <a href="http://www.expertisecentrum-kunsttheorie.nl/cms_data/muziekanalyse.pdf">http://www.expertisecentrum-kunsttheorie.nl/cms_data/muziekanalyse.pdf</a></p>
<p>Wigram, T. (2004) <i>Improvisation. Methods and techniques for Musik Therapy Clinicians, Educators and Students</i>. London: Jessica Kingsley Publishers.</p>
<p />
<p><b>Dans</b></p>
<p>Kennedy, A. (2010). <i>Bewegtes Wissen. Laban/Bartenieff-Bewegungsstudien verstehen und erleben</i>. Berlijn: Berlin Logos.</p>
<p>Maletic, V. (1986). <i>Body, space, expression. the development of Rudolf Laban’s movement and dance concepts</i>. Berlin: Mouton de Gruyter.</p>
<p>Preston-Dunlop, V. (1998). <i>Dansen nader bekeken.</i> Amsterdam: Uitgeverij International Theatre &amp; Film Books.</p>
<p>Schrader, C. A. (2005). <i>A sense of dance. exploring your movement potential</i>. Champaign Ill: Human Kinetics.</p>
<p />
<p />
<p><u>Ondersteunende literatuur</u></p>
<p />
<p><b>Kwalitatief onderzoek</b>:</p>
<p><a href="http://www.myravanzwieten.com/pdf/pub_articles_chapters/Handboek_Gezondheidszorgonderzoek_H6.pdf">http://www.myravanzwieten.com/pdf/pub_articles_chapters/Handboek_Gezondheidszorgonderzoek_H6.pdf</a> </p>
<p />
<p><b>Kwalitatieve videodata</b></p>
<p>Hoofdstuk 2 uit: Wosch, T. &amp; Wigram, T. (2007) <i>Microanalysis in Music Therapy. Methods, Techniques and Applications for Clinicians, Researchers, Educators and Students</i>. London: Jessica Kingsley Publishers.</p>
<p />
<p />
<p />
<h2><a name="_Toc8907714" />Bijlage 1: Feedback-criteria voor het productoverzicht</h2>
<p />
<table><tbody><tr>	<td><p><b>Feedback-criteria vormgeving</b></p>
<p />
</td>	<td><p><b>Feedback</b></p>
</td></tr>
<tr>	<td><p><b>Presentatie van de producten in één document</b></p>
<p class="list_Paragraph">· Begin met een titelblad waarop je naam, studentnummer, datum en betreffende module staat.</p>
<p class="list_Paragraph">· Geef ieder product een naam. </p>
<p class="list_Paragraph">· Begin iedere paragraaf (zie schuingedrukte onderdelen in ‘volgorde van de producten’ hier beneden) op en nieuwe bladzijde</p>
<p class="list_Paragraph">· Nummer de bladzijden.</p>
<p>Maak een inhoudsopgave  </p>
</td>	<td><p />
</td></tr>
<tr>	<td><p><b>Criteria inhoud</b></p>
<p />
</td>	<td><p><b>Feedback</b></p>
</td></tr>
<tr>	<td><p><b>Volgorde van de producten</b> </p>
<p class="list_Paragraph">1. <i>Titelblad</i></p>
<p class="list_Paragraph">2. <i>Inhoudsopgave</i></p>
<p class="list_Paragraph">3. M.b.t. tot de<i> probleemverkenning</i>: Samenvatting van medium literatuur en medium les.</p>
<p class="list_Paragraph">4. <i>Sub-vraag</i></p>
<p class="list_Paragraph">5. Met betrekking tot de <i>onderzoeksmethode</i>: </p>
<p class="list_Paragraph">a. Het (definitieve) dataverzamelingsplan (met daarin de). Max. 1500 woorden. Daarin is opgenomen:</p>
<p class="list_Paragraph">· Samenstelling van je subgroep  </p>
<p class="list_Paragraph">· Vragen m.b.t. dataverzameling </p>
<p class="list_Paragraph">· Mediumactiviteit die je gaat aanbieden</p>
<p class="list_Paragraph">· Planning van de mediumactiviteiten waarin je je data verzamelt</p>
<p class="list_Paragraph">b. Aantekeningen met feedback over hoe je gaat transcriberen en analyseren</p>
<p class="list_Paragraph">c. Feedback op je analyse </p>
<p class="list_Paragraph">6. Met betrekking tot de <i>resultaten</i>: </p>
<p class="list_Paragraph">a. Een definitieve codeboom met medium-specifieke en medium-overschrijdende kenmerken van ‘vorm’. </p>
<p class="list_Paragraph">b. Een tekst van 500 woorden waarin de samenhang tussen begrippen van de medium overschrijdende categorie beschreven is.</p>
<p class="list_Paragraph">7. <i>Literatuurlijst(je)</i> volgens APA</p>
</td>	<td><p />
</td></tr>
<tr>	<td><p><b>Overige feedback</b></p>
<p />
<p />
<p />
<p />
</td></tr>
</tbody></table>
<p />
<p />
</body></html>