<html xmlns="http://www.w3.org/1999/xhtml">
<head>
<meta name="pdf:PDFVersion" content="1.5" />
<meta name="xmp:CreatorTool" content="Acrobat PDFMaker 11 for Word" />
<meta name="Company" content="Utrecht University" />
<meta name="http-connection:target-ip-address" content="20.56.8.62" />
<meta name="pdf:hasXFA" content="false" />
<meta name="access_permission:modify_annotations" content="true" />
<meta name="access_permission:can_print_degraded" content="true" />
<meta name="dc:creator" content="Groothengel, M.C. (Marin)" />
<meta name="dcterms:created" content="2017-08-22T09:25:24Z" />
<meta name="dcterms:modified" content="2017-08-22T09:25:26Z" />
<meta name="dc:format" content="application/pdf; version=1.5" />
<meta name="http-connection:target-url" content="https://api.acc.surfsharekit.nl/api/v1/files/repoItemFiles/1d863ed1-1609-453e-a6f3-5b5e107be543" />
<meta name="xmpMM:DocumentID" content="uuid:11fc6292-8111-4ce8-b193-0bb8046768c3" />
<meta name="pdf:docinfo:creator_tool" content="Acrobat PDFMaker 11 for Word" />
<meta name="access_permission:fill_in_form" content="true" />
<meta name="pdf:docinfo:modified" content="2017-08-22T09:25:26Z" />
<meta name="pdf:hasCollection" content="false" />
<meta name="pdf:encrypted" content="false" />
<meta name="xmp:CreateDate" content="2017-08-22T11:25:24Z" />
<meta name="pdf:docinfo:custom:SourceModified" content="D:20170822092513" />
<meta name="Content-Length" content="0" />
<meta name="pdf:hasMarkedContent" content="true" />
<meta name="http-header:content-type" content="application/pdf" />
<meta name="Content-Type" content="application/pdf" />
<meta name="xmp:ModifyDate" content="2017-08-22T11:25:26Z" />
<meta name="pdf:docinfo:creator" content="Groothengel, M.C. (Marin)" />
<meta name="xmp:MetadataDate" content="2017-08-22T11:25:26Z" />
<meta name="dc:language" content="NL-NL" />
<meta name="http-header:status-code" content="200" />
<meta name="pdf:producer" content="Adobe PDF Library 11.0" />
<meta name="access_permission:extract_for_accessibility" content="true" />
<meta name="access_permission:assemble_document" content="true" />
<meta name="xmpTPg:NPages" content="13" />
<meta name="resourceName" content="/api/v1/files/repoItemFiles/1d863ed1-1609-453e-a6f3-5b5e107be543" />
<meta name="pdf:hasXMP" content="true" />
<meta name="access_permission:extract_content" content="true" />
<meta name="pdf:docinfo:custom:Company" content="Utrecht University" />
<meta name="http-connection:num-redirects" content="1" />
<meta name="access_permission:can_print" content="true" />
<meta name="SourceModified" content="D:20170822092513" />
<meta name="X-TIKA:Parsed-By" content="org.apache.tika.parser.DefaultParser" />
<meta name="X-TIKA:Parsed-By" content="org.apache.tika.parser.pdf.PDFParser" />
<meta name="access_permission:can_modify" content="true" />
<meta name="pdf:docinfo:producer" content="Adobe PDF Library 11.0" />
<meta name="pdf:docinfo:created" content="2017-08-22T09:25:24Z" />
<title></title>
</head>
<body><div class="page"><p />
<p>Zelfstandige e-module meetonzekerheden 
 
</p>
<p>Project Naar Buiten! Open en online onderwijs op locatie 
</p>
<p>Faculteit Geowetenschappen, Universiteit Utrecht 
 
</p>
<p>Marin Groothengel, Wouter Marra, Marcel van der Perk, Jessica Hegeman en Derek Karssenberg.  
</p>
<p>Augustus 2017 
 
</p>
<p> 
</p>
<p> 
</p>
<p> 
</p>
<p>  
</p>
<p>1 
 </p>
<p />
</div>
<div class="page"><p />
<p>Samenvatting 
</p>
<p>Achtergrond 
Veldwerk vormt een belangrijk onderdeel van de master Earth Sciences van de faculteit 
Geowetenschappen – Universiteit Utrecht. In het SURF-project Naar Buiten! werd onderzocht op 
welke manier digitaal online lesmateriaal veldwerk kon verbeteren. 
</p>
<p>Doel en opzet 
Binnen de master Earth Sciences merkten verschillende docenten dat er weinig aandacht aan het 
onderwerp meetonzekerheden werd geschonken, terwijl dit voor veel studenten vaak een vereiste 
was om succesvol aan de slag te kunnen met hun afstudeeronderzoek. De docenten gaven aan dat 
het belangrijk was om studenten zelf ervaringen met het onderwerp te laten doen middels 
veldwerk. Er was ruimte binnen het studieprogramma beschikbaar om het onderwerp onder de 
aandacht te brengen. De docenten wilden hierbij graag dat studenten zelfstandig aan het veldwerk 
konden werken, maar in de praktijk bleek de begeleiding van studenten bij veldwerk veel tijd te 
kosten van docenten.  
</p>
<p>In het SURF-project Naar Buiten! werd onderzocht op welke manier digitaal online lesmateriaal, 
leren op locatie kon verbeteren en bovenstaande knelpunten kon oplossen. Binnen het project 
Naar Buiten! van de faculteit Geowetenschappen is een e-module ontwikkeld, waarmee studenten 
zelfstandig veldwerk konden voorbereiden en uitvoeren. De zelfstandigheid was een goede 
voorbereiding op het afstudeertraject waarbij studenten ook vaak zelfstandig metingen 
verrichtten. De e-module werd geïmplementeerd in het vak “Masters Excursion”. Voorafgaand aan 
de meerdaagse excursie naar Noord-Nederland en Duitsland kregen studenten de opdracht om 
met het veldwerk aan de slag te gaan. Studenten werkten tijdens het veldwerk zelfstandig aan een 
e-module over het thema meetonzekerheden, met een focus op het meten van bodemvocht. De e-
module en bestond uit voorbereidende kennisclips, een opdracht waarbij studenten zelfstandig met 
meetapparatuur in het veld metingen verrichtten en een afsluitend verslag. 
</p>
<p>Evaluatie en conclusie 
In mei 2017 hebben studenten de e-module uitgevoerd en geëvalueerd onder studenten middels 
een logboek en vragenlijst en bij de docent middels een interview. De evaluatie laat zien dat e-
module en kennisclips waardevolle toevoegingen zijn bij veldwerken. Studenten kunnen hierdoor 
zelfstandiger werken en krijgen door de kennisclips een goed beeld van de handelingen die in het 
veld verricht moeten worden. Naar aanleiding van de positieve resultaten wil de docent voor de 
komende jaren meer modules voor het vak ontwikkelen volgens hetzelfde format. 
</p>
<p>De ervaringen opgedaan bij deze module, kunnen ingezet worden bij het ontwikkelen van andere 
modules, binnen het vak, bij andere vakken en andere studies. Door het inzetten van e-modules 
en kennisclips bij veldwerk kunnen studenten zelfstandig aan de slag met eenvoudige veld-
methodes zonder tussenkomst van docent.  
</p>
<p>2 
 </p>
<p />
</div>
<div class="page"><p />
<p>1. Inleiding 
Veldwerk en excursies zijn belangrijk voor verschillende studies waaronder de master Earth 
Sciences. Met behulp van veldwerk leren studenten theorie in de praktijk te ervaren, zodat 
studenten hun kennis buiten de colleges en later in het werkveld de geleerde kennis kunnen 
toepassen.  
</p>
<p>Meetonzekerheid is een onderwerp waarbij het belangrijk is dat studenten de theorie in de praktijk 
ervaren en leren toepassen. Volgens docenten binnen de master kwam dit onderwerp nog weinig 
aan bod. Er was daarom behoefte aan een veldwerk waarin het onderwerp behandeld werd. De 
docenten gaven aan dat het belangrijk was om studenten tijdens het veldwerk zelfstandig te laten 
werken. Deze zelfstandigheid werd gezien als een goede voorbereiding op het afstudeertraject 
waarbij studenten ook vaak zelfstandig metingen verrichten. Daarnaast zagen docenten dat de 
begeleiding van studenten vaak veel tijd kostte omdat handelingen en procedures aan alle 
groepjes studenten in het veld moesten worden gedemonstreerd. Meer zelfstandigheid van 
studenten, zou de werkdruk van docenten kunnen verminderen. 
</p>
<p>De docenten wilden graag onderzoeken of het toevoegen van digitaal lesmateriaal en video’s 
ervoor zouden kunnen zorgen dat studenten zelfstandig zelf een veldwerk kunnen uitvoeren, 
zonder extra ondersteuning van de docent. Binnen het project Naar Buiten! van de faculteit 
Geowetenschappen werd daarom een e-module ontwikkeld met financiering en ondersteuning uit 
de stimuleringsregeling Open en online onderwijs 2016 van SURF en het ministerie van OCW. 
</p>
<p>Met deze e-module kunnen studenten zelfstandig het veldwerk voorbereiden en uitvoeren. Voor de 
e-module zijn drie leerdoelen opgesteld: (1) Studenten kunnen de effecten van ruimtelijke 
variabiliteit op de meetonzekerheid van een omgevingsvariabele begrijpen; (2) Studenten kunnen 
verschillende methoden toepassen om bodemvocht te meten en (3) Studenten kunnen de 
voordelen en nadelen van verschillende meetmethoden evalueren. 
</p>
<p>De e-module bundelt overzichtelijk de opdrachtomschrijving, voorbereidende kennisclips, een 
inschrijftool voor het reserveren van meetapparatuur en een inleverbox voor het eindverslag. 
Waar studenten normaal gesproken voorbereidende colleges krijgen en in het veld geïnstrueerd 
worden door een docent, wordt deze uitleg bij de e-module vervangen door kennisclips en 
instructievideo’s. Studenten bekijken de video’s voorafgaand aan het veldwerk, zodat ze een beeld 
krijgen van de theoretische achtergrond van het veldwerk, het gebruik van apparatuur en de uit te 
voeren metingen. Daarnaast kunnen studenten de kennisclips gebruiken om informatie terug te 
kijken tijdens het veldwerk en bij het schrijven van het verslag achteraf. De module werd 
geïmplementeerd in het vak “Masters excursion”. Voorafgaand aan de meerdaagse excursie naar 
Noord-Nederland en Duitsland kregen studenten de opdracht om met het veldwerk aan de slag te 
gaan. 
</p>
<p>2. Ontwerpeisen 
Er zijn twee ontwerpeisen geformuleerd in samenwerking met de docent van het vak, waaraan de 
e-module moet voldoen:  
</p>
<p>1. De module moet zo ontworpen worden dat studenten de module zelfstandig kunnen uitvoeren.  
Dit bereidt studenten goed voor op de zelfstandigheid tijdens het verrichten van metingen voor het 
afstudeeronderzoek en zorgt dat de docent niet steeds dezelfde procedures hoeft uit te leggen, 
maar bij contact met de student alleen in hoeft te gaan op diepere vragen.   
</p>
<p>Studenten bereiden zich met de e-module zelfstandig voor op het veldwerk. Door de opbouw van 
de e-module kunnen studenten de theorie en meettechnieken bestuderen, en gedurende een 
periode van twee weken de metingen verrichten. De personeelsinzet hierbij is met name het lab-
personeel voor uitleen en inname van het materiaal voor in het veld.  
</p>
<p>2. De module moet zo opgezet worden dat het studenten activeert. Studenten moeten vooral zelf  
</p>
<p>3 
 </p>
<p />
</div>
<div class="page"><p />
<p>ervaren in plaats van kijken en luisteren. Hierdoor leren studenten zelf om te gaan met 
meetonzekerheden in de praktijk. 
</p>
<p>Studenten worden gestimuleerd om actief betrokken te zijn bij het veldwerk door theoretische 
kennisclips en praktische instructievideo’s te koppelen aan een praktijkopdracht in het veld. Omdat 
studenten de kennis niet alleen bekijken, maar er ook iets mee moeten doen, is de verwachting 
dat de studenten met een actieve houding naar de video’s kijken. De kennisclips en 
instructievideo’s bevatten alleen de belangrijkste informatie die nodig is voor het uitvoeren van de 
opdracht. Studenten plannen zelf hun veldwerk in met behulp van een gezamenlijke agenda, 
waardoor ze meetapparatuur niet hoeven te delen met een grote groep medestudenten. Studenten 
krijgen op deze manier allemaal de kans om met apparatuur te werken.  
</p>
<p>3. Gebruikte platforms en apparatuur  
De e-module is opgebouwd in Blackboard (Figuur 1). De module begint met een introductie waarin 
leerdoelen en de planning worden toegelicht.  Op de volgende pagina van de module kunnen 
studenten zich inschrijven. Verder bevat de e-module een opdrachtomschrijving die studenten 
kunnen uitprinten voor in het veld, video’s en een inleverbox. De voorbereidende kennisclips 
(gericht op de theorie) en instructievideo’s (gericht op aanleren van praktische handelingen) zijn 
te bekijken via LectureNet -- https://lecturenet.uu.nl/Site1/Catalog/catalogs/0424013-measurement-
uncertainty. Studenten kunnen ook tijdens het uitvoeren van metingen in het veld en het lab 
gebruik maken van de video’s. Bij de apparatuur die studenten lenen zit een document met korte 
links en QR-codes gemaakt die direct linken naar de video’s. Op deze manier kunnen studenten 
eenvoudig clips bekijken met een eigen telefoon of tablet. Het veldwerk vindt plaats op het 
universiteitsterrein waardoor studenten beschikken over Eduroam. Studenten gaan daardoor niet 
over hun eigen internetbundel heen door het bekijken van de video’s. Tijdens het veldwerk maken 
studenten gebruik van apparatuur om bodemvocht te meten. Hiervoor wordt door de studenten 
gebruik gemaakt van een Time-domain reflectometer (TDR) of Frequency-domain reflectometer 
(FDR). Daarnaast gebruiken studenten Kopecky ringen. 
</p>
<p> 
</p>
<p>Figuur 1: De introductiepagina van de e-module in Blackboard. Aan de linkerkant is de opbouw van 
de module te zien. Het logboek werd gebruikt voor evaluatiedoeleinden en is geen vast onderdeel 
van de module. 
</p>
<p>4 
 </p>
<p />
<div class="annotation"><a href="https://lecturenet.uu.nl/Site1/Catalog/catalogs/0424013-measurement-uncertainty">https://lecturenet.uu.nl/Site1/Catalog/catalogs/0424013-measurement-uncertainty</a></div>
<div class="annotation"><a href="https://lecturenet.uu.nl/Site1/Catalog/catalogs/0424013-measurement-uncertainty">https://lecturenet.uu.nl/Site1/Catalog/catalogs/0424013-measurement-uncertainty</a></div>
</div>
<div class="page"><p />
<p>4. Ontwerp 
Het ontwerp moest zelfstandigheid en actieve betrokkenheid stimuleren. Deze aspecten zijn in het 
ontwerp verwerkt:  
</p>
<p>4.1 Voorbereiding 
Studenten krijgen aan het begin van het vak per mail uitleg van de docent over de e-module en 
worden hiervoor verwezen naar Blackboard. Het vak bestaat naast de e-module uit een veldwerk. 
Er naast het veldwerk geen fysieke bijeenkomsten gepland. In de e-module staat een uitgebreide 
opdrachtomschrijving zodat studenten ook zonder centrale startbijeenkomst met de docent, zelf 
aan de slag kunnen. 
</p>
<p>Binnen een tijdframe van twee weken kunnen studenten zich in tweetallen op Blackboard 
aanmelden voor een dag en tijdstip waarop ze de apparatuur voor het veldwerk reserveren als ook 
de ruimte in het lab.  
</p>
<p>Voordat studenten bezig gaan met het veldwerk kijken ze twee korte kennisclips (video’s gericht 
op de theorie) en drie instructievideo’s (video’s gericht op aanleren van praktische handelingen). 
De twee kennisclips gaan over de theoretische achtergrond en zijn gemaakt met behulp van tekst, 
afbeeldingen en animaties in PowerPoint en een voice-over van de docent. Deze kennisclips duren 
beide vijf minuten. De drie instructievideo’s zijn opgenomen in het veld en het lab. Deze video’s 
bevatten instructies over het uitvoeren van metingen, en hebben als voornaamste doel studenten 
om de appratuur en handelingen te demonstreren. Stap voor stap worden de metingen 
voorgedaan (Figuur 2 en 3). Deze kennisclips duren elk maximaal anderhalve minuut. Uitgebreide 
instructies en ‘knoppenkennis’ worden niet gegeven in deze video’s, maar zijn beschikbaar in 
handleidingen van de apparatuur en checklists waarnaar wordt verwezen in de module. Binnen de 
video’s wordt niet verwezen naar de opdracht zodat ze ook gebruikt kunnen worden door anderen. 
</p>
<p> 
</p>
<p> 
 
</p>
<p>Figuur 2 en 3: In de kennisclips worden de metingen stap voor stap voorgedaan. 
</p>
<p>4.2 Veldwerk 
Studenten halen de apparatuur (een TDR of FDR, en Kopecky ringen) op in het lab en verrichten 
vervolgens metingen in het veld en het lab (Figuur 4). Hierbij gebruiken studenten checklists uit 
de opdrachtomschrijving ter ondersteuning. Studenten kunnen in het veld de video’s nogmaals 
raadplegen voor een demonstratie van het gebruik van de apparatuur. De checklists worden naast 
de video’s gebruikt zodat studenten een overzichtelijk schema hebben wat ze moeten doen. 
Daarnaast bevat de checklist voor in het lab extra aanwijzingen die niet in de video zijn 
opgenomen. Er wordt bijvoorbeeld aangegeven waar bepaald materiaal in het lab ligt. Omdat de 
video de komende jaren en in een ander lab bruikbaar moet zijn, zijn deze specifieke instructies 
</p>
<p>niet in de video’s opgenomen.  
</p>
<p> 
</p>
<p>5 
 </p>
<p />
</div>
<div class="page"><p />
<p>Figuur 4: Bodemsamples in de oven van het lab. 
</p>
<p>4.3 Verwerkingsopdracht – verslag 
Nadat alle meetgegevens verzameld zijn, schrijven de studenten in tweetallen een kort verslag 
waarbij de verschillende meetmethoden vergeleken worden en de voordelen en nadelen van 
methoden in kaart worden gebracht. De studenten krijgen hiervoor een maand de tijd. Met deze 
opdracht leren studenten het theoretische en het praktische component van de module met elkaar 
te verbinden. De twee theoretische kennisclips kunnen als naslag gebruikt worden tijdens het 
schrijven van het verslag. De verwerkingsopdracht wordt ingeleverd binnen de e-module op 
Blackboard, waarna de docent de verslagen beoordeelt. De docent stuurt per e-mail de 
beoordeling naar de studenten. 
</p>
<p>  
</p>
<p>6 
 </p>
<p />
</div>
<div class="page"><p />
<p>5. Evaluatie 
5.1 Evaluatiemethode 
De e-module is in mei 2017 uitgevoerd door 17 studenten van het vak “Master Excursion”. Alle 17 
studenten hielden tijdens het uitvoeren van de e-module een logboek bij zodat nagegaan kon 
worden wanneer studenten video’s bekeken, hoe studenten video’s waardeerden en welke 
informatie werd gemist tijdens instructies. Na afloop van het veldwerk, maar voor het inleveren 
van het verslag hebben 13 studenten een vragenlijst ingevuld over de e-module. De docent is na 
de e-module geïnterviewd.  
</p>
<p>Tijdens de evaluatie stonden de volgende vier kernvragen centraal:  
</p>
<p>1. Zijn de ontwerpeisen (zoals beschreven in paragraaf 1.1) in de praktijk overgekomen en 
als zinvol of belangrijk gewaardeerd?  
</p>
<p>a. Zelfstandigheid 
b. Actieve betrokkenheid 
</p>
<p>2. Zijn de docenten en tevreden over de excursie?  
3. Is de excursie uitvoerbaar?  
4. Heeft de excursie geleid tot de beoogde leerresultaten?  
</p>
<p> 
</p>
<p>De volledige evaluatiemethode en uitkomsten zijn bij de auteurs op te vragen.  
</p>
<p>5.2 Samenvatting evaluatieresultaten 
Zijn de ontwerpeisen in de praktijk overgekomen en als zinvol of belangrijk 
gewaardeerd? 
</p>
<p>Zelfstandigheid  
</p>
<p>Uit de vragenlijst kwam naar voren dat 85% van de studenten de module zelfstandig kon 
uitvoeren. De overige studenten selecteerden de optie neutraal. Dit waren de studenten die 
contact hadden gehad met de docent tijdens het veldwerk. Zevenzeventig procent van de 
studenten waarderen deze zelfstandigheid en zijn het eens (46%) of zeer eens (31%) met de 
stelling “Ik vond het fijn dat ik de module zelfstandig kon uitvoeren (zonder aanwezigheid van een 
docent)”. Niemand was het oneens met de stelling. Uit de evaluatie kwam naar voren dat de 
voorbereidende kennisclips aan de zelfstandigheid hebben bijgedragen. Op de stelling “Door het 
kijken van de video’s was ik goed voorbereid op het veldwerk” reageerde 77% met eens en 15% 
met zeer mee eens. Er waren geen studenten die het oneens waren met de stelling. 
</p>
<p>In het logboek en in de vragenlijst gaven studenten aan waarom ze de video’s een waardevolle 
toevoeging vonden: “Het kan heel nuttig zijn om te zien hoe iemand een meting verricht in plaats 
van het lezen van instructies. Korte video’s kun je bovendien gemakkelijk meerdere keren 
bekijken”. 
</p>
<p>Een interessant punt dat naar voren kwam was dat 54% van de studenten toch aangaf het 
veldwerk ook te kunnen uitvoeren zonder de video’s. Het niveau van de module was volgens deze 
studenten te laag. 
</p>
<p>De docent was tevreden over de zelfstandigheid van de studenten: “Studenten konden dankzij de 
e-module echt zelfstandig aan de slag, behalve als er echt iets misging met de apparatuur. Hoe je 
het ook opzet: er moet altijd een achterwacht beschikbaar zijn. Dit is een aandachtspunt waar bij 
het ontwikkelen van meer modules duidelijke afspraken over gemaakt moeten worden.” 
</p>
<p> 
</p>
<p> 
</p>
<p>7 
 </p>
<p />
</div>
<div class="page"><p />
<p>Tabel 1. Antwoorden studenten op stellingen zelfstandigheid in vragenlijst in percentages (N = 13) 
</p>
<p> Zeer mee 
oneens 
</p>
<p>Oneens Neutraal Eens Zeer 
mee 
eens 
</p>
<p>M 
</p>
<p>Ik kon de opdracht 
zelfstandig uitvoeren zonder 
hulp van de docent 
</p>
<p>0.0 0.0 15.4 30.8 53.9 4.4 
</p>
<p>Ik vind het fijn dat ik de 
module zelfstandig kon 
uitvoeren 
 
</p>
<p>0.0 0.0 23.1 46.2 30.8 4.1 
</p>
<p>Door het kijken van de 
video’s was ik goed 
voorbereid op het veldwerk 
 
</p>
<p>0.0 0.0 7.7 76.9 15.4 4.1 
</p>
<p>Ik had het veldwerk ook 
kunnen uitvoeren zonder de 
video’s te bekijken 
</p>
<p>7.7 38.5 0.0 46.2 7.7 3.1 
</p>
<p>Note. 1= Zeer mee oneens, 5 = Zeer mee eens. 
</p>
<p>Actieve betrokkenheid 
</p>
<p>Met de stelling: “Omdat we het veldwerk moesten doen, was ik gemotiveerder om de theorie uit 
de kennisclips te bestuderen.” was 69% het eens en 23% het zeer eens. Dit laat zien dat het 
koppelen van video’s aan een opdracht studenten kan motiveren om al tijdens het kijken van de 
video’s actiever met de lesstof bezig te zijn.  
</p>
<p>Ook toen studenten gevraagd werd naar sterke punten van de excursie, bleek dat studenten 
waardeerden dat ze zelf aan de slag mochten tijdens de e-module. In aanvulling hierop schreef 
een student: “Een sterk punt van de module is het veld ingaan en data verzamelen en het later 
verwerken in het lab. Dit heb ik nog niet echt eerder gedaan in de bachelor of master.”. De e-
module gaf alle studenten de mogelijkheid om zelf in het veld aan de slag te gaan. Dit bracht 
verschillende voordelen met zich mee. Een van de studenten gaf bijvoorbeeld aan dat dit een 
goede voorbereiding was op problemen die bij veldwerk kunnen voor komen: “Het is een goede 
training voor elk soort veldwerk en voor het leren oplossen van problemen die je kan tegenkomen 
(lege batterijen, kapotte apparatuur, beschadigde of verloren samples..)” 
</p>
<p>Tabel 2. Antwoord studenten op stellingen actieve betrokkenheid in vragenlijst in percentages (N = 
13) 
</p>
<p> Zeer mee 
oneens 
</p>
<p>Oneens Neutraal Eens Zeer 
mee 
eens 
</p>
<p>M 
</p>
<p>Omdat we het veldwerk 
moesten doen, was ik 
gemotiveerder om de 
theorie uit de kennisclips te 
bestuderen 
 
</p>
<p>0.0 0.0 7.7 69.2 23.1 4.2 
</p>
<p>Note. 1= Zeer mee oneens, 5 = Zeer mee eens. 
</p>
<p> 
</p>
<p> 
</p>
<p> 
</p>
<p> 
</p>
<p>8 
 </p>
<p />
</div>
<div class="page"><p />
<p>Zijn de studenten en docent tevreden over de module? 
</p>
<p>Studenten: 
</p>
<p>De studenten is gevraagd of ze de module aan andere studenten zouden aanbevelen. 
Zevenzeventig procent van de studenten (10 van de 13), bevestigden dat ze de module zouden 
aanbevelen. Een van de studenten zei: “Deze module laat je realiseren hoe makkelijk meetfouten 
kunnen worden gemaakt. Het is goed om je hier bewust van te zijn.” 
</p>
<p>Dat studenten de video’s waarderen bleek ook uit de reacties op de stelling: “Video’s zouden vaker 
gebruikt moeten worden bij veldwerk”. Bijna alle studenten waren het eens (61%) of zeer eens 
(23%) met deze stelling (zie Tabel 3).   
</p>
<p>Studenten noemden in de vragenlijst verschillende positieve punten van de module, waaronder de 
video’s.  
</p>
<p>“Positieve punten waren de kennisclips en de locatie van het veldwerk. Het was ook heel fijn om 
zelf in te kunnen plannen wanneer je het veldwerk wilde doen. Dit maakte het mogelijk om de 
opdracht te combineren met andere verplichtingen.” 
</p>
<p>“Je kan met de opdracht beginnen door alleen instructievideo’s te bekijken en de instructies goed 
door te lezen. Dit geeft je een gevoel van zelfstandigheid. Je kunt het veldwerk uitvoeren zonder 
veel hulp van buitenaf.” 
</p>
<p>Naast de 77% van de studenten die module wel zouden aanbevelen, beval 23% (drie studenten) 
de module niet aan. Twee van deze studenten gaven als reden aan dat ze de module te makkelijk 
vonden. 
</p>
<p>Studenten noemden ook verbeterpunten voor de module. De context en het niveau zijn aspecten 
die meerdere studenten noemden: “Leg beter uit waarom deze opdracht aan het vak is 
toegevoegd” en “De opdracht lijkt te makkelijk voor het niveau van een master-student. Ik heb in 
de bachelor al soortgelijke metingen verricht.” 
</p>
<p>Docent:  
</p>
<p>De docent zag drie belangrijke voordelen in het gebruik van e-modules voor veldwerk. “De 
studenten kunnen door de video’s en instructies zelfstandig aan de slag. Je bent hierdoor 
aanzienlijk minder tijd kwijt bij de begeleiding. Daarnaast kunnen studenten uitleg uit de video’s 
hergebruiken. Ze kunnen stukjes terugkijken die ze lastig vinden. Dat is met een normale uitleg 
niet zo makkelijk. Bovendien leren studenten door de opbouw van de module structureel nadenken 
over meetonzekerheden. Het gaat een stap verder dan alleen meten.”  
</p>
<p>De docent signaleerde daarnaast drie verbeterpunten. Twee van deze verbeterpunten, het niveau 
en de inbedding in de context, werden ook door de studenten genoemd. “Het niveau van de 
module vonden sommige studenten te makkelijk. Metingen zijn op zich ook niet moeilijk. Het 
moeilijke is het interpreteren van de data en het omgaan met de meetonzekerheden. Dit komt pas 
terug tijdens het schrijven van het verslag. Dit zouden we aan het begin van de module duidelijker 
moeten uitleggen. Ook de context van de module kan duidelijker geschetst worden. Waarom is 
deze module belangrijk en waarom past het in de master? Het zou verstandig zijn om toch een 
voorbereidende bijeenkomst te plannen voorafgaand aan de module.”  
</p>
<p>Ook merkte de docent, nadat hij de video’s enkele keren heeft teruggekeken, dat sommige delen 
van video’s nog verbeterd konden worden, omdat de Engelse uitspraak niet altijd even duidelijk 
was. 
</p>
<p> 
</p>
<p> 
</p>
<p>9 
 </p>
<p />
</div>
<div class="page"><p />
<p>Tabel 3. Antwoorden studenten op stelling zelfstandigheid in vragenlijst in percentages (N = 13) 
</p>
<p> Zeer mee 
oneens 
</p>
<p>Oneens Neutraal Eens Zeer 
mee 
eens 
</p>
<p>M 
</p>
<p>“Video’s zouden vaker 
gebruikt moeten worden bij 
veldwerk 
</p>
<p>0.0 7.7 7.7 61.5 23.1 4.0 
</p>
<p>Note. 1= Zeer mee oneens, 5 = Zeer mee eens. 
</p>
<p> 
</p>
<p>Is de excursie uitvoerbaar? 
</p>
<p>Studenten: 
</p>
<p>De e-module was goed uitvoerbaar. Uit de vragenlijst bleek dat de structuur van de module 
duidelijk was en de meerderheid van de studenten goed wist wat van hem verwacht werd. Zo was 
voor 70% van de studenten na het bekijken van de video’s en het lezen van de instructies 
duidelijk hoe metingen verricht moesten worden. Eén groepje van twee studenten kon uit de 
handleiding niet opmaken hoeveel metingen er verricht moesten worden. 
</p>
<p>De logboeken lieten zien dat iedereen alle video’s heeft bekeken voor het veldwerk begon. De 
meeste studenten keken de video’s zonder te versnellen of te vertragen.  Zonder dat er een 
voorbereidende bijeenkomst was, was het voor studenten na het lezen van de instructies in de e-
module, toch duidelijk dat het bekijken van de video’s van hen verwacht werd. 
</p>
<p>Negentwintig procent van de studenten gaven in het logboek aan video’s te hebben bekeken 
tijdens het veldwerk. Uit de vragenlijst kwam naar voren dat 46% het afspelen van video’s niet 
hebben geprobeerd tijdens het veldwerk, vier studenten aan hebben gegeven dat ze de video 
makkelijk konden afspelen en drie studenten problemen hebben ervaren toen ze de video’s wilden 
afspelen. Bij navraag bij deze drie studenten blijkt dat de studenten niet geprobeerd hebben om 
de video’s af te spelen, omdat ze problemen verwachtten bij het afspelen. Dit lag aan 
weersomstandigheden zoals felle zon en regen. Daarnaast gaf een student aan dat ze niet over 
een mobiel met internet beschikte.  
</p>
<p>Tussen het veldwerk en het tijdstip waarop de evaluatie werd ingevuld, keek 53% van de 
studenten nog enkele video’s. Dit waren met name de kennisclips met de theoretische 
achtergrondinformatie. Het kan zijn dat meer studenten de video’s hebben bekeken tijdens het 
schrijven van het verslag, maar omdat dit na het evaluatiemoment plaatsvond is dit niet vast te 
stellen. 
</p>
<p>Enkele studenten hadden problemen ervaren tijdens de module, maar al deze problemen hadden 
geen betrekking op de e-module zelf. In drie gevallen was meetapparatuur kapotgegaan. In één 
geval was er geen reserve apparaat ter beschikking. 
</p>
<p>Docent:  
</p>
<p>De docent was tevreden over de uitvoering van de module. Het probleem met de kapotte 
meetapparatuur was bij docent bekend, maar vons hij een risico van de opdracht. Hij verwachtte 
dat dit ook had kunnen gebeuren wanneer hij als docent wel aanwezig was geweest bij het 
veldwerk. Ondanks deze problemen was de docent van mening dat de module goed uitvoerbaar 
was voor zowel de studenten als de docent. De docent vond het prettig dat hij de meetmethode 
niet steeds hoeft uit te leggen. Dit leverde tijdswinst op, maar aan de andere kant heeft het 
ontwikkelen van scripts en video’s 
</p>
<p>10 
 </p>
<p />
</div>
<div class="page"><p />
<p>De docent was ook positief over het aantal studenten dat de video’s bekeek voorafgaande aan de 
opdracht. Hij merkte dat dit aantal hoger was dan bij andere vakken. Een verklaring die 
aangedragen werd was dat studenten geen mogelijkheid hadden om terug te vallen op een docent.  
</p>
<p>Tabel 4. Antwoorden studenten op stellingen uitvoerbaarheid in vragenlijst in percentages (N = 
13) 
</p>
<p> Zeer mee 
oneens 
</p>
<p>Oneens Neutraal Eens Zeer 
mee 
eens 
</p>
<p>M 
</p>
<p>De structuur van de module 
was duidelijk 
</p>
<p>0 7.7 0 61.5 30.8 4.2 
</p>
<p>Na het lezen van de 
instructies wist ik welke 
metingen ik moest 
verrichten 
</p>
<p>0.0 15.4 15.4 53.9 15.4 3.7 
</p>
<p>Na het bekijken van de 
video’s wist ik welke 
metingen ik moest 
verrichten 
</p>
<p>7.7 15.4 7.7 46.2 23.1 3.6 
</p>
<p>Na het lezen van de 
instructies wist ik hoe ik 
bodemvocht moest meten 
</p>
<p>0.0 7.7 7.7 69.2 15.4 3.9 
</p>
<p>Na het bekijken van de 
video’s wist ik hoe ik 
bodemvocht moest meten 
</p>
<p>0.0 0.0 0.0 61.5 38.5 4.4 
</p>
<p>Note. 1= Zeer mee oneens, 5 = Zeer mee eens. 
</p>
<p> 
</p>
<p>Heeft de excursie geleid tot de beoogde leerresultaten? 
</p>
<p>De e-module was ontworpen op basis van drie vooraf opgestelde leerdoelen.  
</p>
<p>- Studenten kunnen de effecten van ruimtelijke variabiliteit op de meetonzekerheid van een 
omgevingsvariabele begrijpen 
</p>
<p>- Studenten kunnen verschillende methoden toepassen om bodemvocht te meten  
- Studenten kunnen de voordelen en nadelen van verschillende meetmethoden evalueren 
</p>
<p> 
</p>
<p>Studenten gaven in de vragenlijst aan de opgestelde leerdoelen behaald te hebben (Tabel 5). Op 
het leerdoel “Studenten kunnen de voordelen en nadelen van verschillende meetmethoden 
evalueren” scoorden studenten lager dan op de andere leerdoelen. Met deze stelling was 77% van 
de studenten het eens of zeer eens. Daarnaast selecteerde 33% (3 studenten) de optie neutraal, 
Dit kan komen omdat studenten bij het invullen vragenlijst hun verslag nog niet hadden afgerond.  
</p>
<p>De docent gaf aan: “Ik ben tevreden over de verslagen. De leerdoelen van de opdracht zijn in 
grote lijnen wel behaald. Ik zou alle verslagen tenminste als voldoende beoordelen. Er zitten ook 
een paar goede en heel goede tussen” 
</p>
<p>Als verklaring voor de uitkomst dat studenten de module als makkelijk ervoeren gaf de docent aan 
dat het kon zijn dat studenten bepaalde onderdelen van de e-module al eerder hadden gehad in 
andere (keuze)vakken. De docent vermoedde ook dat er een lage moeilijkheidsgraad werd ervaren 
omdat de veldopdracht vrij duidelijk en simpel was. Hij zag dit echter ook als voordeel bij een 
zelfstandige e-module als deze.  
</p>
<p> 
</p>
<p>11 
 </p>
<p />
</div>
<div class="page"><p />
<p>Tabel 5. Antwoorden studenten op stellingen leerresultaten in vragenlijst in percentages (N = 13) 
</p>
<p> Zeer mee 
oneens 
</p>
<p>Oneens Neutraal Eens Zeer 
mee 
eens 
</p>
<p>M 
</p>
<p>Ik kan zelfstandig 
bodemvocht meten met een 
TDR/FDR zonder verdere 
instructies. 
</p>
<p>0.0 0.0 0.0 46.2 53.9 4.54 
</p>
<p>Ik kan zelfstandig een 
bodemvocht meten met een 
monster zonder verdere 
instructies. 
</p>
<p>0.0 0.0 7.7 46.2 46.2 4.38 
</p>
<p>Ik begrijp de effecten van 
ruimtelijke variabiliteit op 
de meetonzekerheid van 
een omgevingsvariabele. 
 
</p>
<p>0.0 0.0 0.0 76.9 23.1 4.23 
</p>
<p>Ik kan de voordelen en 
nadelen van verschillende 
meetmethoden evalueren. 
 
</p>
<p>0.0 0.0 23.1 53.9 23.1 4.0 
</p>
<p>Note. 1= Zeer mee oneens, 5 = Zeer mee eens. 
</p>
<p>6. Verankering  
De docent is enthousiast over de e-modules en wil ze graag vaker gebruiken. Zo vertelde de 
docent: “Ik wil graag meerdere modules over meten ontwikkelen voor dit vak, zodat studenten zelf 
kunnen kiezen welke modules ze uitvoeren, aansluitend bij hun interesse en voorkennis. De 
doelstelling is om volgend jaar vijf modules te hebben ontwikkel. Hierbij wil ik wel een 
voorbereidende bijeenkomst inplannen met uitleg over de doelstellingen van de opdracht, de opzet 
van het vak en de modules”  
</p>
<p>De positieve evaluatieresultaten laten zien dat e-modules een waardevolle toevoeging zijn voor 
veldwerk en vaker ingezet kunnen worden. Om het gebruik van e-modules en het draagvlak voor 
de e-modules te stimuleren wil de docent bij het ontwikkelen van volgende modules voor het vak 
ook andere docenten en onderzoekers van het departement betrekken, die hun eigen expertise op 
het gebied van verschillende meetmethodes kunnen inzetten. Een bijkomend voordeel van deze 
opzet is dat meer mensen bekend worden met het werken met e-modules en kennisclips. 
</p>
<p>De docent heeft op basis van de evaluatie uitkomsten besloten om in de toekomst de e-module te 
starten met een gezamenlijke voorbereidende bijeenkomst. Hoewel een e-module zelfstandig kan 
worden uitgevoerd door studenten, vinden studenten het toch prettig om klassikaal te starten met 
het vak. Een voorbereidende bijeenkomst kan verschillende voordelen hebben: 1. De docent kan 
duidelijk uitleggen waarom de module aangeboden wordt, 2. vragen beantwoorden en inschatten 
welk niveau en voorkennis studenten hebben. Als er komend jaar nieuwe modules worden 
ontwikkeld waar studenten uit kunnen kiezen, kan de docent studenten helpen bij het kiezen van 
een module. Vooral bij masterstudenten met een verschillende achtergrond kan dit handig zijn. 
Een e-module kan gekozen worden om het niveau van studenten gelijk te trekken 
(masterstudenten hebben verschillende vooropleidingen) of juist om kennis uit het begin van de 
bachelor weer op te frissen.  
</p>
<p>Naast het ontwikkelen van modules voor dit vak, wordt ook een start gemaakt met opnemen van 
kennisclips voor andere veldwerken voor de bachelor en master Aardwetenschappen. 
</p>
<p>7. Conclusies 
De module over meetonzekerheden is ontwikkeld voor het vak Masters excursion en heeft als doel 
studenten te laten nadenken over meetonzekerheden en voor te bereiden op het zelfstandig 
</p>
<p>12 
 </p>
<p />
</div>
<div class="page"><p />
<p>werken aan afstudeeropdrachten. De kennis en het lesmateriaal die ontwikkeld zijn tijdens het 
project, zijn herbruikbaar voor andere opleidingen binnen en buiten de Universiteit Utrecht, maar 
ook in aangepaste vorm voor een breder publiek. Uit het ontwerptraject en de evaluatie komen 
onderstaande conclusies naar voren:  
</p>
<p>• Het inzetten van e-modules en kennisclips bevordert de zelfstandigheid van studenten 
tijdens veldwerk 
</p>
<p>• Het veldwerk zorgt ervoor dat studenten de video’s bekijken, omdat ze de kennis nodig 
hebben. Studenten zijn door het veldwerk actiever betrokken bij de opdracht om 
video’s te bekijken.  
</p>
<p>• De masterstudenten die met de module hebben gewerkt, zien toekomst in video’s ter 
voorbereiding van veldwerk, omdat ze het fijn vinden om op beeld een uitleg te kunnen 
kijken en terugkijken. 
</p>
<p> 
</p>
<p>Ook komen uit de evaluatie enkele punten naar voren om rekening mee te houden bij het 
ontwerpen van nieuwe e-modules: 
</p>
<p>• Plan indien mogelijk een fysieke startbijeenkomst voor de start van de e-module zodat 
de docent uitleg kan geven over de e-module en studenten vragen kunnen stellen.  
</p>
<p>• Breng voor het ontwikkelen van de e-module het niveau van de studenten in kaart.  
Kennisclips kunnen ook gebruikt worden om het niveau van studenten gelijk te trekken 
bij de start van het veldwerk.  
</p>
<p> 
</p>
<p> 
</p>
<p>De evaluatiemethode en evaluatieresultaten zijn op te vragen bij Derek Karssenberg 
(d.karssenberg@uu.nl).  
</p>
<p>Voor meer informatie over het ontwikkelde lesmateriaal kunt u contact opnemen met Marcel van 
der Perk (m.vanderperk@uu.nl). 
</p>
<p>13 
 </p>
<p />
</div>
<ul>	<li>Zelfstandige e-module meetonzekerheden</li>
<ul>	<li>Project Naar Buiten! Open en online onderwijs op locatie</li>
	<li>Faculteit Geowetenschappen, Universiteit Utrecht</li>
	<li>Marin Groothengel, Wouter Marra, Marcel van der Perk, Jessica Hegeman en Derek Karssenberg.</li>
	<li>Augustus 2017</li>
</ul>
	<li>Samenvatting</li>
<ul>	<li>Achtergrond</li>
	<li>Doel en opzet</li>
	<li>Evaluatie en conclusie</li>
</ul>
	<li>1. Inleiding</li>
	<li>2. Ontwerpeisen</li>
	<li>3. Gebruikte platforms en apparatuur</li>
	<li>4. Ontwerp</li>
<ul>	<li>4.1 Voorbereiding</li>
	<li>4.2 Veldwerk</li>
	<li>4.3 Verwerkingsopdracht – verslag</li>
</ul>
	<li>5. Evaluatie</li>
<ul>	<li>5.1 Evaluatiemethode</li>
	<li>5.2 Samenvatting evaluatieresultaten</li>
</ul>
	<li>6. Verankering</li>
	<li>7. Conclusies</li>
</ul>
</body></html>